白香词谱[清] 舒梦兰
　　
　　 《白香词谱》是清朝嘉庆年间靖安人舒梦兰编选。词谱选录了由唐朝到清朝的词作品共一百篇，凡一百调。这些调式都是较为通用的，小令、中调、长调均有。为便于初学者，每调还详细列注平仄韵读，成为真正的词谱。
　　 《白香词谱》同时又是一本简明词选。所选的词都是比较著名的或者艺术性较高的，好些是历久传诵不衰的名作。它兼收并蓄，不主一家，既收婉约，也收豪放，是一本不可多得的好选本，也是一本较佳的词学入门读物。
　　
　　 阿瑟
　　
　　
　　 目　　次
　　
　　 一 菩萨蛮李白
　　 二 忆秦娥李白
　　 三 调笑令王建
　　 四 长相思白居易
　　 五 更漏子温庭筠
　　 六 摊破浣溪沙　　　　李【王景】（南唐中主）
　　 七 忆江南　　　　　　　李煜 （南唐后主）
　　 八 捣练子　　　　　　 李煜 （南唐后主）
　　 九 相见欢　　　　　　 李煜 （南唐后主）
　　 十 浪淘沙　　　　　　 李煜 （南唐后主）
　　 十一 虞美人　　　　　　李煜 （南唐后主）
　　 十二 一斛珠　　　　　　李煜 （南唐后主）
　　 十三 谒金门　　　　　　　　　冯延巳
　　 十四 踏莎行　　　　　　　　　寇准
　　 十五 贺圣朝　　　　　　　　　叶清臣
　　 十六 御街行　　　　　　　　　范仲淹
　　 十七 渔家傲　　　　　　　　　范仲淹
　　 十八 苏幕遮　　　　　　　　　范仲淹
　　 十九 锦缠道　　　　　　　　　宋祈
　　 二十 离亭燕　　　　　　　　　张升
　　 二一 诉衷情　　　　　　　　　欧阳修
　　 二二 阮郎归　　　　　　　　　欧阳修
　　 二三 南歌子　　　　　　　　　欧阳修
　　 二四 临江仙　　　　　　　　　欧阳修
　　 二五 西江月　　　　　　　　　司马光
　　 二六 桂枝香　　　　　　　　　王安石
　　 二七 天仙子　　　　　　　　　张先
　　 二八 昼夜乐　　　　　　　　　柳永
　　 二九 雨淋铃　　　　　　　　　柳永
　　 三十 卜算子　　　　　　　　　苏轼
　　 三一 洞仙歌　　　　　　　　　苏轼
　　 三二 蝶恋花　　　　　　　　　苏轼
　　 三三 水调歌头　　　　　　　苏轼
　　 三四 清平乐　　　　　　　　　黄庭坚
　　 三五 画堂春　　　　　　　　　黄庭坚
　　 三六 蓦山溪　　　　　　　　　黄庭坚
　　 三七 忆王孙　　　　　　　　　秦观
　　 三八 如梦令　　　　　　　　　秦观
　　 三九 桃源忆故人　　　　　秦观
　　 四十 鹊桥仙　　　　　　　　　秦观
　　 四一 河传秦观
　　 四二 满庭芳　　　　　　　　　秦观
　　 四三 清玉案　　　　　　　　　贺铸
　　 四四 薄幸贺铸
　　 四五 惜分飞　　　　　　　　　毛滂
　　 四六 河满子　　　　　　　　　孙洙
　　 四七 烛影摇红　　　　　　　王诜
　　 四八 减字木兰花　　　　　王安国
　　 四九 千秋岁　　　　　　　　　谢逸
　　 五十 琐窗寒　　　　　　　　　周邦彦
　　 五一 解语花　　　　　　　　　周邦彦
　　 五二 过秦楼　　　　　　　　　周邦彦
　　 五三 昭君怨　　　　　　　　　万俟雅言
　　 五四 感皇恩　　　　　　　　　赵企
　　 五五 好事近　　　　　　　　　蒋子云
　　 五六 贺新郎　　　　　　　　　李玉
　　 五七 潇湘夜雨　　　　　　　赵长卿
　　 五八 祝英台近　　　　　　　辛弃疾
　　 五九 南浦程垓
　　 六十 齐天乐　　　　　　　　　姜夔
　　 六一 沁园春　　　　　　　　　陆游
　　 六二 醉太平　　　　　　　　　刘过
　　 六三 喜迁莺　　　　　　　　　吴礼之
　　 六四 双双燕　　　　　　　　　史达祖
　　 六五 换巢鸾凤　　　　　　　史达祖
　　 六六 瑞鹤仙　　　　　　　　　史达祖
　　 六七 风入松　　　　　　　　　吴文英
　　 六八 一翦梅　　　　　　　　　蒋捷
　　 六九 永遇乐　　　　　　　　　蒋捷
　　 七十 瑶台聚八仙　　　　　张炎
　　 七一 水龙吟　　　　　　　　　张炎
　　 七二 绮罗香　　　　　　　　　张炎
　　 七三 疏影张炎
　　 七四 采桑子　　　　　　　　　朱藻
　　 七五 荆州亭　　　　　　　　　吴城小龙女
　　 七六 醉花阴　　　　　　　　　李清照
　　 七七 凤凰台上忆吹箫 李清照
　　 七八 声声慢　　　　　　　　　李清照
　　 七九 南乡子　　　　　　　　　孙道绚
　　 八十 生查子　　　　　　　　　朱淑真
　　 八一 鹧鸪天　　　　　　　　　聂胜琼
　　 八二 人月圆　　　　　　　　　吴激
　　 八三 望海潮　　　　　　　　　折元礼
　　 八四 玉漏迟　　　　　　　　　元好问
　　 八五 点绛唇　　　　　　　　　曾允元
　　 八六 满江红　　　　　　　　　萨都拉
　　 八七 念奴娇　　　　　　　　　萨都拉
　　 八八 陌上花　　　　　　　　　张翥
　　 八九 东风第一枝　　　　　张翥
　　 九十 摸鱼儿　　　　　　　　　张翥
　　 九一 多丽张翥
　　 九二 夺锦标　　　　　　　　　张【林下土】
　　 九三 眼儿媚　　　　　　　　　刘基
　　 九四 误佳期　　　　　　　　　汪懋麟
　　 九五 柳梢青　　　　　　　　　朱彝尊
　　 九六 解佩令　　　　　　　　　朱彝尊
　　 九七 暗香朱彝尊
　　 九八 庆春泽　　　　　　　　　朱彝尊
　　 九九 春风袅娜　　　　　　　朱彝尊
　　 一百 翠楼吟　　　　　　　　　黄之隽
　　
　　
　　 　（○平声　　●仄声　　⊙可平可仄 △平韵
　　 ▲仄韵）
　　
　　
　　
　　 一、菩萨蛮・闺情　　　　李白
　　
　　 平林漠漠烟如织，
　　 ⊙○⊙●○○▲
　　 寒山一带伤心碧。
　　 ⊙○⊙●○○▲
　　 暝色入高楼，
　　 ⊙●⊙○△
　　 有人楼上愁。
　　 ⊙○○●△
　　
　　 玉阶空伫立，
　　 ⊙○○●▲
　　 宿鸟归飞急。
　　 ⊙●⊙○▲
　　 何处是归程，
　　 ⊙●●○△
　　 长亭更短亭。
　　 ⊙○⊙●△
　　
　　
　　 二、忆秦娥・思秋　　　　李白
　　
　　 箫声咽，
　　 ○⊙▲
　　 秦娥梦断秦楼月。
　　 ○○⊙●○○▲
　　 秦楼月，　　（叠三字）
　　 ○○▲
　　 年年柳色，
　　 ⊙○⊙●
　　 灞陵伤别。
　　 ●○○▲
　　
　　 乐游原上清秋节，
　　 ⊙○⊙●○○▲
　　 咸阳古道音尘绝。
　　 ⊙○⊙●○○▲
　　 音尘绝，　　（叠三字）
　　 ○○▲
　　 西风残照，
　　 ⊙○⊙●
　　 汉家陵阙。
　　 ●○○▲
　　
　　
　　 三、调笑令・宫词　　　　王建
　　
　　 团扇，
　　 ○▲
　　 团扇，　　（叠句）
　　 ○▲
　　 美人并来遮面。
　　 ●⊙⊙○○▲
　　 玉颜憔悴三年，　　（换平韵）
　　 ⊙○⊙●○△
　　 谁复商量管弦。
　　 ⊙●○○●△
　　 弦管，　　（上句末二字颠倒，换仄韵）
　　 ○▲
　　 弦管，　　（叠句）
　　 ○▲
　　 春草昭阳路断。
　　 ⊙●⊙○⊙▲
　　
　　
　　 四、长相思・别情　　　　白居易
　　
　　 汴水流，
　　 ●⊙△
　　 泗水流，
　　 ●⊙△
　　 流到瓜州古渡头，
　　 ⊙●○○⊙●△
　　 吴山点点愁。
　　 ⊙○⊙●△
　　
　　 思悠悠，
　　 ●○△
　　 恨悠悠，
　　 ●○△
　　 恨到归时方始休，
　　 ⊙●○○⊙●△
　　 月明人倚楼。
　　 ●○○●△
　　
　　
　　 五、更漏子・本意　　　　温庭筠
　　
　　 柳丝长，
　　 ●○○
　　 春雨细，
　　 ○●▲
　　 花外漏声迢递。
　　 ⊙●⊙○⊙▲
　　 惊塞雁，
　　 ○●●
　　 起城乌，　　（换平韵）
　　 ●○△
　　 画屏金鹧鸪。
　　 ●○○●△
　　
　　 香雾薄，　　（换仄韵）
　　 ○⊙▲
　　 透重幕，
　　 ⊙○▲
　　 惆怅谢家池阁。
　　 ⊙●⊙○⊙▲
　　 红烛背，
　　 ○●●
　　 绣帘垂，　　（换平韵）
　　 ●○△
　　 梦君君不知。
　　 ●○○●△
　　
　　
　　 六、摊破浣溪沙・秋恨　　　　李景 （南唐中主）
　　
　　 菡萏香销翠叶残，
　　 ⊙●○○●●△
　　 西风愁起绿波间。
　　 ⊙○⊙●●○△
　　 还与韶光共憔悴，
　　 ⊙●⊙○○●●
　　 不堪看。
　　 ●○△
　　
　　 细雨梦回鸡塞远，
　　 ⊙●⊙○○●●
　　 小楼吹彻玉笙寒。
　　 ⊙○⊙●●○△
　　 多少泪珠何限恨，
　　 ⊙●⊙○○●●
　　 倚阑干。
　　 ●○△
　　
　　
　　 七、忆江南・怀旧　　　　李煜　　（南唐后主）
　　
　　 多少恨，
　　 ○⊙●
　　 昨夜梦魂中。
　　 ⊙●●○△
　　 还似旧时游上苑，
　　 ⊙●⊙○○●●
　　 车如流水马如龙，
　　 ⊙○⊙●●○△
　　 花月正春风。
　　 ⊙●●○△
　　
　　
　　 八、捣练子・秋闺　　　　李煜　　（南唐后主）
　　
　　 深院静，
　　 ○●●
　　 小庭空，
　　 ●○△
　　 断续寒砧断续风。
　　 ⊙●○○⊙●△
　　 无奈夜长人不寐，
　　 ⊙●⊙○○●●
　　 数声和月到帘栊。
　　 ●○⊙●●○△
　　
　　
　　 九、相见欢・秋闺　　　　李煜　　（南唐后主）
　　
　　 无言独上西楼，
　　 ⊙○⊙●○△
　　 月如钩，
　　 ●○△
　　 寂寞梧桐、
　　 ⊙●⊙○
　　 深院锁清秋。
　　 ○●●○△
　　
　　 剪不断，　　（换仄韵）
　　 ●⊙▲
　　 理还乱，
　　 ⊙○▲
　　 是离愁。 （换前平韵）
　　 ●○△
　　 别是一番、
　　 ⊙●⊙○
　　 滋味在心头。
　　 ○●●○△
　　
　　
　　 十、浪淘沙・怀旧　　　　李煜　　（南唐后主）
　　
　　 帘外雨潺潺，
　　 ⊙●●○△
　　 春意阑珊。
　　 ⊙●○△
　　 罗衾不耐五更寒。
　　 ⊙○⊙●●○△
　　 梦里不知身是客，
　　 ⊙●⊙○○●●
　　 一晌贪欢。
　　 ⊙●○△
　　
　　 独自莫凭栏，
　　 ⊙●●○△
　　 无限江山。
　　 ⊙●○△
　　 别时容易见时难。
　　 ⊙○⊙●●○△
　　 流水落花春去也，
　　 ⊙●⊙○○●●
　　 天上人间。
　　 ⊙●○△
　　
　　 十一、虞美人・感旧　　　　李煜　　（南唐后主）
　　
　　 春花秋月何时了，
　　 ⊙○⊙●○○▲
　　 往事知多少。
　　 ⊙●○○▲
　　 小楼昨夜又东风，　　（换平韵）
　　 ⊙○⊙●●○△
　　 故国不堪回首月明中。
　　 ⊙●●○⊙●●○△
　　
　　 雕栏玉砌应犹在，　　（换仄韵）
　　 ⊙○⊙●○○▲
　　 只是朱颜改。
　　 ⊙●○○▲
　　 问君能有几多愁？　　（换平韵）
　　 ⊙○⊙●●○△
　　 恰似一江春水向东流。
　　 ⊙●●○⊙●●○△
　　
　　
　　 十二、一斛珠・香口　　　　李煜　　（南唐后主）
　　
　　 晚妆初过，
　　 ⊙○⊙▲
　　 沉檀轻注些儿个。
　　 ⊙○⊙●○○▲
　　 向人微露丁香颗，
　　 ⊙○⊙●○○▲
　　 一曲清歌，
　　 ⊙●○○
　　 暂引樱桃破。
　　 ⊙●○○▲
　　
　　 罗袖□残殷色可，
　　 ⊙●⊙○○●▲
　　 杯深旋被香醪□。
　　 ⊙○⊙●○○▲
　　 绣床斜凭娇无那，
　　 ⊙○⊙●○○▲
　　 烂嚼红绒，
　　 ⊙●○○
　　 笑向檀郎唾。
　　 ⊙●○○▲
　　
　　
　　 十三、谒金门・春闺　　　　　　　　冯延巳
　　
　　 风乍起，
　　 ○⊙▲
　　 吹皱一池春水。
　　 ⊙●⊙○○▲
　　 闲引鸳鸯芳径里，
　　 ⊙●⊙○○●▲
　　 手□红杏蕊。
　　 ⊙○○●▲
　　
　　 斗鸭阑干独倚，
　　 ⊙●⊙○⊙▲
　　 碧玉搔头斜坠。
　　 ⊙●⊙○○▲
　　 终日望君君不至，
　　 ⊙●⊙○○●▲
　　 举头闻鹊喜。
　　 ⊙○○●▲
　　
　　
　　 十四、踏莎行・春暮　　　　寇准
　　
　　 春色将阑，
　　 ⊙●○○
　　 莺声渐老，
　　 ⊙○●▲
　　 红英落尽青梅小。
　　 ⊙○⊙●○○▲
　　 画堂人静雨蒙蒙，
　　 ⊙○⊙●●○○
　　 屏山半掩余香袅。
　　 ⊙○⊙●○○▲
　　
　　 密约沉沉，
　　 ⊙●○○
　　 离情杳杳，
　　 ⊙○●▲
　　 菱花尘满慵将照。
　　 ⊙○⊙●○○▲
　　 倚楼无语欲销魂，
　　 ⊙○⊙●●○○
　　 长空黯淡连芳草。
　　 ⊙○⊙●○○▲
　　
　　
　　 十五、贺圣朝・留别　　　　叶清臣
　　
　　 满斟绿醑留君住，
　　 ⊙○⊙●○○▲
　　 莫匆匆归去。
　　 ●○○○▲
　　 三分春色二分愁，
　　 ⊙○⊙●●○○
　　 更一分风雨。
　　 ●⊙○○▲
　　
　　 花开花谢，
　　 ⊙○⊙●
　　 都来几许。
　　 ⊙○⊙▲
　　 且高歌休诉。
　　 ●○○○●
　　 不知来岁牡丹时，
　　 ⊙○⊙●●○○
　　 再相逢何处。
　　 ●⊙○○▲
　　
　　
　　 十六、御街行・离怀　　　 范仲淹
　　
　　 纷纷坠叶飘香砌，
　　 ⊙○⊙●○○▲
　　 夜寂静、
　　 ●●●
　　 寒声碎。
　　 ○○▲
　　 真珠帘卷玉楼空，
　　 ⊙○⊙●●○○
　　 天淡银河垂地。
　　 ⊙●⊙○○▲
　　 年年今夜，
　　 ⊙○⊙●
　　 月华如练，
　　 ⊙○⊙●
　　 长是人千里。
　　 ⊙●○○▲
　　
　　 愁肠已断无由醉，
　　 ⊙○⊙●○○▲
　　 酒未到、
　　 ●●●
　　 先成泪。
　　 ○○▲
　　 残灯明灭枕头欹，
　　 ⊙○⊙●●○○
　　 谙尽孤眠滋味。
　　 ⊙●⊙○○▲
　　 都来此事，
　　 ⊙○⊙●
　　 眉间心上，
　　 ⊙○⊙●
　　 无计相回避。
　　 ⊙●○○▲
　　
　　
　　 十七、渔家傲・秋思　　　　范仲淹
　　
　　 塞下秋来风景异，
　　 ●●⊙○○●▲
　　 衡阳雁去无留意。
　　 ⊙○⊙●○○▲
　　 四面边声连角起，
　　 ⊙●⊙○○●▲
　　 千障里，
　　 ○⊙▲
　　 长烟落日孤城闭。
　　 ⊙○⊙●○○▲
　　
　　 浊酒一杯家万里，
　　 ●●⊙○○●▲
　　 燕然未勒归无计。
　　 ⊙○⊙●○○▲
　　 羌管悠悠霜满地，
　　 ⊙●⊙○○●▲
　　 人不寐，
　　 ○⊙▲
　　 将军白发征夫泪。
　　 ⊙○⊙●○○▲
　　
　　
　　 十八、苏幕遮・怀旧　　　　范仲淹
　　
　　 碧云天，
　　 ●○○
　　 黄叶地，
　　 ○●▲
　　 秋色连波、
　　 ⊙●○○
　　 波上寒烟翠。
　　 ⊙●○○▲
　　 山映斜阳天接水，
　　 ⊙●○○○●▲
　　 芳草无情、
　　 ⊙●○○
　　 更在斜阳外。
　　 ⊙●○○▲
　　
　　 黯乡魂，
　　 ●○○
　　 追旅思，
　　 ○●▲
　　 夜夜除非、
　　 ⊙●○○
　　 好梦留人睡。
　　 ⊙●○○▲
　　 明月楼高休独倚，
　　 ⊙●○○○●▲
　　 酒入愁肠、
　　 ⊙●○○
　　 化作相思泪。
　　 ⊙●○○▲
　　
　　
　　 十九、锦缠道・春游　　　　宋祈
　　
　　 燕子呢喃，
　　 ●●○○
　　 景色乍长春昼。
　　 ⊙●●○○▲
　　 睹园林、
　　 ●○○
　　 万花如绣，
　　 ⊙○○▲
　　 海棠经雨胭脂透。
　　 ⊙○⊙●○○▲
　　 柳展宫眉，
　　 ⊙●○○
　　 翠拂行人首。
　　 ⊙●○○▲
　　
　　 向郊原踏青，
　　 ●○○●○
　　 恣歌携手。
　　 ⊙○○▲
　　 醉醺醺、
　　 ●○○
　　 尚寻芳酒。
　　 ⊙○○▲
　　 问牧童、
　　 ●⊙○
　　 遥指孤村道，
　　 ⊙●○○⊙
　　 杏花深处，
　　 ●○○●
　　 那里人家有。
　　 ⊙●○○▲
　　
　　
　　 二十、离亭燕・怀古　　　　张升
　　
　　 一带江山如画，
　　 ⊙●⊙○○▲
　　 风物向秋潇洒。
　　 ⊙●⊙○○▲
　　 水浸碧天何处断，
　　 ⊙●⊙○○●●
　　 霁色冷光相射。
　　 ●●⊙○○▲
　　 蓼屿荻花洲，
　　 ⊙●●○○
　　 掩映竹篱茅舍。
　　 ⊙●⊙○○▲
　　
　　 云际客帆高挂，
　　 ⊙●⊙○○▲
　　 烟外酒旗低亚。
　　 ⊙●⊙○○▲
　　 多少六朝兴废事，
　　 ⊙●⊙○○●●
　　 尽入渔樵闲话。
　　 ●●⊙○○▲
　　 怅望倚层楼，
　　 ⊙●●○○
　　 寒日无言西下。
　　 ⊙●⊙○○▲
　　
　　 二一、诉衷情・眉意　　　　欧阳修
　　
　　 清晨帘幕卷轻霜，
　　 ⊙○⊙●●○△
　　 呵手试梅妆。
　　 ⊙●●○△
　　 都缘自有离恨，
　　 ⊙○⊙●○⊙
　　 故画作、
　　 ⊙●●
　　 远山长。
　　 ●○△
　　
　　 思往事，
　　 ○●●
　　 惜流光，
　　 ●○△
　　 易成伤。
　　 ●○△
　　 未歌先敛，
　　 ●○○●
　　 欲笑还颦，
　　 ●●○○
　　 最断人肠。
　　 ⊙●○△
　　
　　
　　 二二、阮郎归・踏青　　　　欧阳修
　　
　　 南园春半踏青时，
　　 ⊙○⊙●●○△
　　 风和闻马嘶。
　　 ⊙○○●△
　　 清梅如豆柳如眉，
　　 ⊙○⊙●●○△
　　 日长蝴蝶飞。
　　 ●○○●△
　　
　　 花露重，
　　 ○●●
　　 草烟低，
　　 ●○○
　　 人家帘幕垂。
　　 ⊙○○●△
　　 秋千慵困解罗衣，
　　 ⊙○⊙●●○△
　　 画堂双燕归。
　　 ●○○●△
　　
　　
　　 二三、南歌子・闺情　　　　欧阳修
　　
　　 凤髻金泥带，
　　 ⊙●○○●
　　 龙纹玉掌梳。
　　 ○○●●△
　　 去来窗下笑相扶，
　　 ⊙○⊙●●○△
　　 爱道画眉深浅入时无。
　　 ⊙●⊙○⊙●●○△
　　
　　 弄笔偎人久，
　　 ⊙●○○●
　　 描花试手初。
　　 ○○●●△
　　 等闲妨了绣功夫，
　　 ⊙○⊙●●○△
　　 笑问鸳鸯两字怎生书。
　　 ⊙●⊙○⊙●●○△
　　
　　
　　 二四、临江仙・妓席　　　　欧阳修
　　
　　 柳外轻雷池上雨，
　　 ⊙●⊙○○●●
　　 雨声滴碎荷声。
　　 ⊙○⊙●○△
　　 小楼西角断虹明。
　　 ⊙○⊙●●○△
　　 阑干私倚处，
　　 ⊙○○●●
　　 遥见月华生。
　　 ⊙●●○△
　　
　　 燕子飞来窥画栋，
　　 ⊙●⊙○○●●
　　 玉钩垂下帘旌。
　　 ⊙○⊙●○△
　　 凉波不动簟纹平。
　　 ⊙○⊙●●○△
　　 水晶双枕畔，
　　 ⊙○○●●
　　 犹有堕钗横。
　　 ⊙●●○△
　　
　　
　　 二五、西江月・佳人　　　　司马光
　　
　　 宝髻松松挽就，
　　 ⊙●⊙○⊙●
　　 铅华淡淡妆成。
　　 ⊙○⊙●○△
　　 红烟翠雾罩轻盈，
　　 ⊙○⊙●●○△
　　 飞絮游丝无定。
　　 ⊙●⊙○⊙▲　　　 （叶仄韵）
　　
　　 相见争如不见，
　　 ⊙●⊙○⊙●
　　 有情还似无情。
　　 ⊙○⊙●○△　　（叶平韵）
　　 笙歌散后酒微醒，
　　 ⊙○⊙●●○△
　　 深院月明人静。
　　 ⊙●⊙○⊙▲　　（叶仄韵）
　　
　　
　　 二六、桂枝香・金陵怀古　　　　王安石
　　
　　 登临纵目，
　　 ○○●▲
　　 正故国晚秋，
　　 ●●●⊙○
　　 天气初肃。
　　 ⊙⊙○▲
　　 千里澄江似练，
　　 ⊙●○○⊙●
　　 翠峰如簇。
　　 ●○○▲
　　 征帆去棹残阳里，
　　 ⊙○⊙●○○●
　　 背西风，
　　 ●○○
　　 酒旗斜矗。
　　 ⊙○○▲
　　 彩舟云淡，
　　 ●○○○●
　　 星河鹭起，
　　 ⊙○⊙●
　　 画图难足。
　　 ●○○▲
　　
　　 念往昔豪华竞逐，
　　 ●⊙●○○●▲
　　 叹门外楼头，
　　 ●⊙●○○
　　 悲恨相续。
　　 ⊙⊙○▲
　　 千古凭高对此，
　　 ⊙●○○⊙●
　　 漫嗟荣辱。
　　 ●○○▲
　　 六朝旧事随流水，
　　 ⊙○⊙●○○●
　　 但寒烟、
　　 ●○○
　　 衰草凝绿。
　　 ⊙⊙○▲
　　 至今商女，
　　 ●○○●
　　 时时犹唱，
　　 ⊙○⊙●
　　 后庭遗曲。
　　 ●○○▲
　　
　　
　　 二七、天仙子・送春　　　　张先
　　
　　 水调数声持酒听，
　　 ⊙●⊙○○●▲
　　 午醉醒来愁未醒。
　　 ⊙●⊙○○●▲
　　 送春春去几时回，
　　 ⊙○⊙●●○○
　　 临晚镜，
　　 ○⊙▲
　　 伤流景，
　　 ○⊙▲
　　 往事后期空记省。
　　 ⊙●⊙○○●▲
　　
　　 沙上并禽池上暝，
　　 ⊙●⊙○○●▲
　　 云破月来花弄影。
　　 ⊙●⊙○○●▲
　　 重重帘幕密遮灯，
　　 ⊙○⊙●●○○
　　 风不定，
　　 ○⊙▲
　　 人初静，
　　 ○⊙▲
　　 明日落红应满径。
　　 ⊙●⊙○○●▲
　　
　　
　　 二八、昼夜乐・忆别　　　　柳永
　　
　　 洞房记得初相遇，
　　 ⊙○⊙●○○▲
　　 便只合、
　　 ●⊙⊙
　　 长相聚。
　　 ⊙○▲
　　 何期小会幽欢，
　　 ○○●●○○
　　 变作别离情绪。
　　 ●●⊙○⊙▲
　　 况值阑珊春色暮，
　　 ⊙●○○○●▲
　　 对满目、
　　 ●⊙⊙
　　 乱花狂絮。
　　 ●○○▲
　　 直恐好风光，
　　 ⊙●●○○
　　 尽随伊归去。
　　 ●○○○▲
　　
　　 一场寂寞凭谁诉，
　　 ⊙○⊙●○○▲
　　 算前言、
　　 ●⊙⊙
　　 总轻负。
　　 ⊙○▲
　　 早知恁地难拼，
　　 ⊙○●●○○
　　 悔不当初留住。
　　 ⊙●○○⊙▲
　　 其奈风流端正外，
　　 ⊙●○○○●●
　　 更别有、
　　 ●⊙⊙
　　 系人心处。
　　 ●○○▲
　　 一日不思量，
　　 ⊙●●○○
　　 也攒眉千度。
　　 ●○○○▲
　　
　　
　　 二九、雨淋铃・秋别　　　　柳永
　　
　　 寒蝉凄切，
　　 ○○○▲
　　 对长亭晚，
　　 ●○○●
　　 骤雨初歇。
　　 ●⊙○▲
　　 都门帐饮无绪，
　　 ○○●●○●
　　 方留恋处，
　　 ○○●●
　　 兰舟催发。
　　 ○○○▲
　　 执手相看，
　　 ●●○○
　　 泪眼竟无语凝噎。
　　 ●●●○●○▲
　　 念去去、
　　 ●●●
　　 千里烟波，
　　 ○●○○
　　 暮霭沉沉楚天阔。
　　 ●●○○●○▲
　　
　　 多情自古伤离别，
　　 ○○●●○○▲
　　 更那堪、
　　 ●○○
　　 冷落清秋节。
　　 ●●○○▲
　　 今宵酒醒何处，
　　 ○○●●○●
　　 杨柳岸、
　　 ○●●
　　 晓风残月。
　　 ●○○▲
　　 此去经年，
　　 ●●○○
　　 应是良辰好景虚设。
　　 ○●○○●●○▲
　　 便纵有、
　　 ●●●
　　 千种风流，
　　 ○●○○
　　 更与何人说。
　　 ●●○○▲
　　
　　
　　 三十、卜算子・别意　　　　苏轼
　　
　　 水是眼波横，
　　 ⊙●●○○
　　 山是眉峰聚。
　　 ⊙●○○▲
　　 欲问行人去那边，
　　 ⊙●○○●●○
　　 眉眼盈盈处。
　　 ⊙●○○▲
　　
　　 才始送春归，
　　 ⊙●●○○
　　 又送君归去。
　　 ⊙●○○▲
　　 若到江南赶上春，
　　 ⊙●○○●●○
　　 千万和春住。
　　 ⊙●○○▲
　　
　　
　　 三一、洞仙歌・夏夜　　　　苏轼
　　
　　 冰肌玉骨，
　　 ⊙○⊙●
　　 自清凉无汗。
　　 ●○○⊙▲
　　 水殿风来暗香满。
　　 ⊙●○○●○▲
　　 绣帘开，
　　 ●○○
　　 一点明月窥人，
　　 ●●⊙●○○
　　 人未寝、
　　 ○●●
　　 欹枕钗横鬓乱。
　　 ⊙●⊙○⊙▲
　　
　　 起来携素手，
　　 ⊙○○●●
　　 庭户无声，
　　 ⊙●○○
　　 时见疏星渡河汉。
　　 ⊙●○○●○▲
　　 试问夜如何，
　　 ⊙●●○○
　　 夜已三更，
　　 ⊙●○○
　　 金波淡，
　　 ○⊙●
　　 玉绳低转。
　　 ⊙○⊙▲
　　 但屈指、
　　 ●●●
　　 西风几时来，
　　 ○○●○○
　　 又不道流年，
　　 ●⊙●○○
　　 暗中偷换。
　　 ●○○▲
　　
　　
　　 三二、蝶恋花・春景　　　　苏轼
　　
　　 花褪残红青杏小，
　　 ⊙●⊙○○●▲
　　 燕子飞时，
　　 ⊙●○○
　　 绿水人家绕。
　　 ⊙●○○▲
　　 枝上柳绵吹又少，
　　 ⊙●⊙○○●▲
　　 天涯何处无芳草。
　　 ⊙○⊙●○○▲
　　
　　 墙里秋千墙外道，
　　 ⊙●⊙○○●▲
　　 墙外行人，
　　 ⊙●○○
　　 墙里佳人笑。
　　 ⊙●○○▲
　　 笑渐不闻声渐悄，
　　 ⊙●⊙○○●▲
　　 多情却被无情恼。
　　 ⊙○⊙●○○▲
　　
　　
　　 三三、水调歌头・中秋　　　　苏轼
　　
　　 明月几时有，
　　 ⊙●●○●
　　 把酒问青天。
　　 ⊙●●○△
　　 不知天上宫阙，
　　 ⊙○⊙●○●
　　 今夕是何年。
　　 ⊙●●○△
　　 我欲乘风归去，
　　 ⊙●○○⊙●
　　 又恐琼楼玉宇，
　　 ⊙●○○⊙●
　　 高处不胜寒。
　　 ⊙●●○△
　　 起舞弄清影，
　　 ⊙●●○●
　　 何似在人间。
　　 ⊙●●○△
　　
　　 转朱阁，
　　 ●⊙●
　　 低绮户，
　　 ⊙●●
　　 照无眠。
　　 ●○△
　　 不应有恨，
　　 ⊙○⊙●
　　 何事偏向别时圆。
　　 ○●○●●○△
　　 人有悲欢离合，
　　 ⊙●○○⊙●
　　 月有阴晴圆缺，
　　 ⊙●○○⊙●
　　 此事古难全。
　　 ⊙●●○△
　　 但愿人长久，
　　 ⊙●⊙○●
　　 千里共婵娟。
　　 ⊙●●○△
　　
　　
　　 三四、清平乐・晚春　　　　黄庭坚
　　
　　 春归何处，
　　 ○○⊙▲
　　 寂寞无行路。
　　 ⊙●○○▲
　　 若有人知春去处，
　　 ⊙●⊙○○⊙▲
　　 唤取归来同住。
　　 ⊙●⊙○⊙▲
　　
　　 春无踪迹谁知，　　（换平韵）
　　 ⊙○⊙●○△
　　 除非问取黄鹂。
　　 ⊙○⊙●○△
　　 百啭无人能解，
　　 ⊙●⊙○⊙●
　　 因风飞过蔷薇。
　　 ⊙○⊙●○△
　　
　　
　　 三五、画堂春・本意　　　　　　　　黄庭坚
　　
　　 东风吹柳日初长，
　　 ⊙○⊙●●○△
　　 雨余芳草斜阳。
　　 ⊙○⊙●○△
　　 杏花零落燕泥香，
　　 ⊙○⊙●●○△
　　 睡损红妆。
　　 ⊙●○△
　　
　　 宝篆烟销龙凤，
　　 ⊙●⊙○⊙●
　　 画屏云锁潇湘。
　　 ⊙○⊙●○△
　　 夜寒微透薄罗裳，
　　 ⊙○⊙●●○△
　　 无限思量。
　　 ⊙●○△
　　
　　
　　 三六、蓦山溪・别意　　　　　　　　黄庭坚
　　
　　 鸳鸯翡翠，
　　 ⊙○⊙●
　　 小小思珍偶。
　　 ⊙●○○▲
　　 眉黛敛秋波，
　　 ⊙●●○○
　　 尽湖南，
　　 ●⊙⊙
　　 山明水秀。
　　 ○○⊙▲
　　 娉娉袅袅，
　　 ⊙○⊙●
　　 恰近十三余，
　　 ⊙●●○○
　　 春未透，
　　 ○⊙▲
　　 花枝瘦，
　　 ○⊙▲
　　 正是愁时候。
　　 ⊙●○○▲
　　
　　 寻芳载酒，
　　 ⊙○⊙●
　　 肯落他人后。
　　 ⊙●○○▲
　　 只恐远归来，
　　 ⊙●●○○
　　 绿成阴，
　　 ●⊙⊙
　　 青梅如豆。
　　 ○○⊙▲
　　 心期得处，
　　 ⊙○⊙●
　　 每自不由人，
　　 ⊙●●○○
　　 长亭柳，
　　 ○⊙▲
　　 君知否，
　　 ○⊙▲
　　 千里犹回首。
　　 ⊙●○○▲
　　
　　
　　 三七、忆王孙・春闺　　　　秦观
　　
　　 萋萋芳草忆王孙，
　　 ⊙○⊙●●○△
　　 柳外楼高空断魂。
　　 ⊙●○○⊙●△
　　 杜宇声声不忍闻。
　　 ⊙●○○⊙●△
　　 欲黄昏，
　　 ●○△
　　 雨打梨花深闭门。
　　 ⊙●○○⊙●△
　　
　　
　　 三八、如梦令・春景　　　　秦观
　　
　　 莺嘴啄花红溜，
　　 ⊙●⊙○⊙▲
　　 燕尾剪波绿皱。
　　 ⊙●⊙○⊙▲
　　 指冷玉笙寒，
　　 ⊙●●○○
　　 吹彻小梅春透。
　　 ⊙●⊙○⊙▲
　　 依旧，
　　 ○▲
　　 依旧，　　（叠句）
　　 ○▲
　　 人与绿杨俱瘦。
　　 ⊙●⊙○⊙▲
　　
　　
　　 三九、桃源忆故人・冬景　　　　秦观
　　
　　 玉楼深锁多情种，
　　 ⊙○⊙●○○▲
　　 清夜悠悠谁共。
　　 ⊙●⊙○○▲
　　 羞见枕衾鸳凤，
　　 ⊙●⊙○○▲
　　 闷则和衣拥。
　　 ⊙●○○▲
　　
　　 无端画角严城动，
　　 ⊙○⊙●○○▲
　　 惊破一番新梦。
　　 ⊙●⊙○○▲
　　 窗外月华霜重，
　　 ⊙●⊙○○▲
　　 听彻梅花弄。
　　 ⊙●○○▲
　　
　　
　　 四十、鹊桥仙・七夕　　　　秦观
　　
　　 纤云弄巧，
　　 ⊙○⊙●
　　 飞星传恨，
　　 ⊙○⊙●
　　 银汉迢迢暗度。
　　 ⊙●⊙○⊙▲
　　 金风玉露一相逢，
　　 ⊙○⊙●●○○
　　 便胜却、
　　 ●⊙●
　　 人间无数。
　　 ○○⊙▲
　　
　　 柔情似水，
　　 ⊙○⊙●
　　 佳期如梦，
　　 ⊙○⊙●
　　 忍顾鹊桥归路。
　　 ⊙●⊙○⊙▲
　　 两情若是久长时，
　　 ⊙○⊙●●○○
　　 又岂在、
　　 ●⊙●
　　 朝朝暮暮。
　　 ○○⊙▲
　　
　　 四一、河传・赠妓　　　　　　　　　　秦观
　　
　　 恨眉醉眼，
　　 ⊙○⊙▲
　　 甚轻轻觑着、
　　 ●○○●▲
　　 神魂迷乱。
　　 ⊙○⊙●
　　 常记那回，
　　 ⊙●●●○
　　 小曲栏干西畔。
　　 ⊙●⊙○○▲
　　 鬓云松、
　　 ●⊙○
　　 罗袜【戋刀】。
　　 ○●▲
　　
　　 丁香笑吐娇无限，
　　 ⊙○⊙●○○▲
　　 语软声低、
　　 ⊙●○○
　　 道我何曾惯。
　　 ⊙●○○▲
　　 云雨未谐，
　　 ⊙●●○
　　 早被东风吹散。
　　 ⊙●⊙○○▲
　　 瘦杀人、
　　 ●⊙○
　　 天不管。
　　 ○●▲
　　
　　
　　 四二、满庭芳・春游　　　　秦观
　　
　　 晓色云开，
　　 ⊙●○○
　　 春随人意，
　　 ⊙○⊙●
　　 骤雨才过还晴。
　　 ●⊙⊙●⊙△
　　 古台芳榭，
　　 ⊙○○●
　　 飞燕蹴红英。
　　 ⊙●●○△
　　 舞困榆钱自落，
　　 ⊙●⊙○⊙●
　　 秋千外，
　　 ○⊙●
　　 绿水桥平。
　　 ⊙●○△
　　 东风里、
　　 ○○●
　　 朱门映柳，
　　 ○○○●
　　 低按小秦筝。
　　 ⊙●●○△
　　
　　 多情。
　　 ○△
　　 行乐处，
　　 ⊙●●
　　 珠钿翠盖，
　　 ⊙○⊙●
　　 玉辔红缨。
　　 ⊙●○△
　　 渐酒空金□，
　　 ●⊙○⊙●
　　 花困蓬瀛。
　　 ⊙●○△
　　 豆蔻梢头旧恨，
　　 ⊙●⊙○⊙●
　　 十年梦，
　　 ⊙⊙●
　　 屈指堪惊。
　　 ⊙●○△
　　 凭栏久，
　　 ⊙○●
　　 疏烟淡日，
　　 ⊙○⊙●
　　 寂寞下芜城。
　　 ⊙●●○△
　　
　　
　　 四三、清玉案・春暮　　　　贺铸
　　
　　 凌波不过横塘路，
　　 ⊙○⊙●○○▲
　　 但目送芳尘去。
　　 ●⊙●○○▲
　　 锦瑟年华谁与度，
　　 ⊙●⊙○○●▲
　　 月楼花院，
　　 ●○○●
　　 绮窗朱户，
　　 ●○○▲
　　 惟有春知处。
　　 ⊙●○○▲
　　
　　 碧云冉冉蘅皋暮，
　　 ⊙○⊙●○○▲
　　 彩笔空题断肠句。
　　 ⊙●○○●○▲
　　 试问闲愁知几许，
　　 ⊙●⊙○○●▲
　　 一川烟草，
　　 ●○○●
　　 满城风絮，
　　 ●○○▲
　　 梅子黄时雨。
　　 ⊙●○○▲
　　
　　
　　 四四、薄幸・春情　　　　　　贺铸
　　
　　 淡妆多态，
　　 ⊙○○▲
　　 更滴滴、
　　 ●⊙●
　　 频回盼睐。
　　 ○○●▲
　　 便认得、
　　 ●⊙●
　　 琴心先许，
　　 ○○○●
　　 欲绾合欢双带。
　　 ⊙●⊙○○▲
　　 记画堂、
　　 ●⊙○
　　 风月逢迎，
　　 ○●○○
　　 轻颦浅笑娇无奈。
　　 ○○●●○○▲
　　 向睡鸭炉边，
　　 ●●●○○
　　 翔鸳屏里，
　　 ⊙○⊙●
　　 羞把香罗暗解。
　　 ⊙●○○⊙▲
　　
　　 自过了、
　　 ⊙●●
　　 烧灯后，
　　 ○○●
　　 都不见、
　　 ○●●
　　 踏青挑菜。
　　 ●○⊙▲
　　 几回凭双燕，
　　 ⊙○⊙⊙●
　　 叮咛深意，
　　 ○○⊙●
　　 往来却恨重帘碍。
　　 ⊙○⊙●○○▲
　　 约何时再。
　　 ●○○▲
　　 正春浓酒困，
　　 ●○○⊙●
　　 人闲昼永无聊赖。
　　 ○○●●○○▲
　　 恹恹睡起，
　　 ○○●●
　　 犹有花梢日在。
　　 ⊙●○○⊙▲
　　
　　
　　 四五、惜分飞・本意　　　　　　　　　　毛滂
　　
　　 泪湿栏干花着露，
　　 ⊙●⊙○○●▲
　　 愁到眉峰碧聚。
　　 ⊙●○○●▲
　　 此恨平分取，
　　 ⊙●○○▲
　　 更无言语空相觑。
　　 ⊙○⊙●○○▲
　　
　　 断雨残云无意絮，
　　 ⊙●⊙○○⊙▲
　　 寂寞朝朝暮暮。
　　 ⊙●○○●▲
　　 今夜山深处，
　　 ⊙●○○▲
　　 断魂分付潮回去。
　　 ⊙○⊙●○○▲
　　
　　
　　 四六、河满子・秋怨　　　　孙洙
　　
　　 怅望浮生急景，
　　 ⊙●⊙○⊙●
　　 凄凉宝瑟余音。
　　 ⊙○⊙●○△
　　 楚客多情偏怨别，
　　 ⊙●⊙○○●●
　　 碧山远水登临。
　　 ⊙○⊙●○△
　　 目送连天衰草，
　　 ⊙●⊙○⊙●
　　 夜阑几处疏砧。
　　 ⊙○⊙●○△
　　
　　 黄叶无风自落，
　　 ⊙●⊙○⊙●
　　 秋云不雨长阴。
　　 ⊙○⊙●○△
　　 天若有情天亦老，
　　 ⊙●⊙○○●●
　　 摇摇幽恨难禁。
　　 ⊙○⊙●○△
　　 惆怅旧欢如梦，
　　 ⊙●⊙○⊙●
　　 觉来无处追寻。
　　 ⊙○⊙●○△
　　
　　
　　 四七、烛影摇红・惜春　　　　王诜
　　
　　 香脸轻匀，
　　 ⊙●○○
　　 黛眉巧画宫妆浅。
　　 ⊙○⊙●○○▲
　　 风流天付与精神，
　　 ⊙○⊙●●○○
　　 全在娇波转。
　　 ⊙●○○▲
　　 早是萦心可惯，
　　 ⊙●⊙○⊙▲
　　 更那堪、
　　 ●○○
　　 频频顾盼。
　　 ○○●▲
　　 几回得见，
　　 ⊙○⊙●
　　 见了还休，
　　 ⊙●○○
　　 争如不见。
　　 ○○○▲
　　
　　 烛影摇红，
　　 ⊙●○○
　　 夜阑饮散春宵短。
　　 ⊙○⊙●○○▲
　　 当时谁解唱阳关，
　　 ⊙○⊙●●○○
　　 离恨天涯远。
　　 ⊙●○○▲
　　 无奈云收雨散，
　　 ⊙●⊙○⊙▲
　　 凭栏干、
　　 ●○○
　　 东风泪眼。
　　 ○○●▲
　　 海棠开后，
　　 ⊙○⊙●
　　 燕子来时，
　　 ⊙●○○
　　 黄昏庭院。
　　 ○○○▲
　　
　　
　　 四八、减字木兰花・春情　　　　王安国
　　
　　 画桥流水，
　　 ⊙○⊙▲
　　 雨湿落红飞不起。
　　 ⊙●⊙○○●▲
　　 月破黄昏，
　　 ⊙●○△　　　　（换平韵）
　　 帘里余香马上闻。
　　 ⊙●○○⊙●△
　　
　　 徘徊不语，
　　 ⊙○⊙▲　　　　（换仄韵）
　　 今夜梦魂何处去。
　　 ⊙●⊙○○●▲
　　 不似垂杨，
　　 ⊙●○△　　　　（换平韵）
　　 犹解飞花入洞房。
　　 ⊙●○○⊙●△
　　
　　
　　 四九、千秋岁・夏景　　　　谢逸
　　
　　 楝花飘砌。
　　 ⊙○⊙▲
　　 蔌蔌清香细。
　　 ⊙●○○▲
　　 梅雨过，
　　 ⊙●●
　　 苹风起。
　　 ○○▲
　　 情随湘水远，
　　 ⊙○○●●
　　 梦绕吴峰翠。
　　 ⊙●○○▲
　　 琴书倦，
　　 ○⊙●
　　 鹧鸪唤起南窗睡。
　　 ⊙○⊙●○○▲
　　
　　 密意无人寄。
　　 ⊙●○○▲
　　 幽恨凭谁洗。
　　 ⊙●○○▲
　　 修竹畔，
　　 ⊙●●
　　 疏帘里。
　　 ○○▲
　　 歌余尘拂扇，
　　 ⊙○○●●
　　 舞罢风掀袂。
　　 ⊙●○○▲
　　 人散后，
　　 ○⊙●
　　 一钩新月天如水。
　　 ⊙○⊙●○○▲
　　
　　
　　 五十、琐窗寒・寒食　　　　周邦彦
　　
　　 暗柳啼鸦，
　　 ●●○○
　　 单衣伫立，
　　 ○○●●
　　 小帘朱户。
　　 ●○○▲
　　 桐花半亩，
　　 ○○●●
　　 静锁一庭愁雨。
　　 ●●●⊙○○▲
　　 洒空阶、
　　 ●○○
　　 更阑未休，
　　 ○⊙●⊙
　　 故人翦烛西窗语。
　　 ⊙○⊙●○○▲
　　 似楚江暝宿，
　　 ●⊙○⊙●
　　 风灯零乱，
　　 ○○⊙●
　　 少年羁旅。
　　 ●○○▲
　　
　　 迟暮。
　　 ○▲
　　 嬉游处。
　　 ○○▲
　　 正店舍无烟，
　　 ●●●○○
　　 禁城百五。
　　 ●○⊙▲
　　 旗亭唤酒，
　　 ○○●●
　　 付与高阳俦侣。
　　 ●●⊙○○▲
　　 想东园、
　　 ●○○
　　 桃李自春，
　　 ⊙●●⊙○
　　 小唇秀靥今在否。
　　 ⊙○●●○●▲
　　 到归时、
　　 ●○○
　　 定有残英，
　　 ⊙●○○
　　 待客携樽俎。
　　 ●●○○▲
　　
　　 五一、解语花・元宵　　　　周邦彦
　　
　　 风销焰蜡，
　　 ○○●●
　　 露□烘炉，
　　 ●●○○
　　 花市光相射。
　　 ○●○○▲
　　 桂华流瓦。
　　 ●○○▲
　　 纤云散，
　　 ○○●
　　 耿耿素娥欲下。
　　 ⊙●⊙○⊙▲
　　 衣裳淡雅。
　　 ○○⊙▲
　　 看楚女、
　　 ⊙●●
　　 纤腰一把。
　　 ⊙○⊙▲
　　 箫鼓喧，
　　 ⊙●○
　　 人影参差，
　　 ⊙●○○
　　 满路飘香麝。
　　 ⊙●○○▲
　　
　　 因念帝城放夜，
　　 ⊙●⊙○●▲
　　 望千门如昼，
　　 ●○○○●
　　 嬉笑游冶。
　　 ○●○▲
　　 钿车罗帕。
　　 ⊙○○▲
　　 相逢处、
　　 ○○●
　　 自有暗尘随马。
　　 ⊙●●○○▲
　　 年光是也。
　　 ○○●▲
　　 惟只见、
　　 ⊙●●
　　 旧情衰谢。
　　 ⊙○⊙▲
　　 清漏移，
　　 ⊙●○
　　 飞盖归来，
　　 ⊙●○○
　　 任舞休歌罢。
　　 ●●○○▲
　　
　　
　　 五二、过秦楼・秋夜　　　　周邦彦
　　
　　 水浴清蟾，
　　 ●●○○
　　 叶喧凉吹，
　　 ⊙○○●
　　 巷陌马声初断。
　　 ●●●○○▲
　　 闲依露井，
　　 ○○●●
　　 笑扑流萤，
　　 ⊙●○○
　　 惹破画罗轻扇。
　　 ●●●○○▲
　　 人静夜久凭栏，
　　 ○●●●○○
　　 愁不归眠，
　　 ○●○○
　　 立残更箭。
　　 ⊙○○▲
　　 叹年华一瞬，
　　 ●○○●●
　　 人今千里，
　　 ○○○●
　　 梦沉书远。
　　 ●○○●
　　
　　 空见说、
　　 ○●●
　　 鬓怯琼梳，
　　 ●●○○
　　 容销金镜，
　　 ⊙○○●
　　 渐懒趁时匀染。
　　 ●●●○○▲
　　 梅风地溽，
　　 ○○●●
　　 虹雨苔滋，
　　 ⊙●○○
　　 一架舞红都变。
　　 ●●●○○▲
　　 谁信无聊，
　　 ○●○○
　　 为伊才减江淹，
　　 ●○○●○○
　　 情伤荀倩。
　　 ⊙○○▲
　　 但明河影下，
　　 ●○○●●
　　 还看疏星几点。
　　 ⊙●○○●▲
　　
　　
　　 五三、昭君怨・春怨　　　　　　万俟雅言
　　
　　 春到南楼雪尽，
　　 ⊙●⊙○⊙▲
　　 惊动灯期花信。
　　 ⊙●⊙○⊙▲
　　 小雨一番寒，
　　 ⊙●●○△　　（换平韵）
　　 倚栏干。
　　 ⊙○△
　　
　　 莫把栏干频倚，
　　 ⊙●⊙○⊙▲　　（换仄韵）
　　 一望几重烟水。
　　 ⊙●⊙○⊙▲
　　 何处是京华，
　　 ⊙●●○△　　（换平韵）
　　 暮云遮。
　　 ⊙○△
　　
　　
　　 五四、感皇恩・入京　　　　赵企
　　
　　 骑马踏红尘，
　　 ⊙●●○○
　　 长安重到。
　　 ⊙○○▲
　　 人面依然似花好。
　　 ⊙●○○●○▲
　　 旧欢才展，
　　 ⊙○○●
　　 又被新愁分了。
　　 ⊙●⊙○○▲
　　 未成云雨梦，
　　 ⊙○○●●
　　 巫山晓。
　　 ○○▲
　　
　　 千里断肠，
　　 ⊙●●○
　　 关山古道。
　　 ⊙○⊙▲
　　 回首高城似天杳。
　　 ⊙●○○●○▲
　　 满怀离恨，
　　 ⊙○○●
　　 付与落花啼鸟。
　　 ⊙●⊙○○▲
　　 故人何处也，
　　 ⊙○○●●
　　 青春老。
　　 ○○▲
　　
　　
　　 五五、好事近・初夏　　　　蒋子云
　　
　　 叶暗乳鸦啼，
　　 ⊙●●○○
　　 风定老红犹落。
　　 ⊙●⊙○○▲
　　 蝴蝶不随春去，
　　 ⊙●⊙○○●
　　 入熏风池阁。
　　 ●○○○▲
　　
　　 休歌金缕劝金卮，
　　 ⊙○⊙●●○○
　　 酒病煞如昨。
　　 ⊙⊙●○▲
　　 帘卷日长人静，
　　 ⊙●⊙○○●
　　 任杨花飘泊。
　　 ●○○○▲
　　
　　
　　 五六、贺新郎・春闺　　　　李玉
　　
　　 篆缕销金鼎，
　　 ⊙●○○▲
　　 醉沉沉、
　　 ●○○
　　 庭阴转午，
　　 ⊙○●●
　　 画堂人静。
　　 ⊙○○▲
　　 芳草王孙知何处，
　　 ○●○○○⊙●
　　 惟有杨花糁径。
　　 ⊙●○○●▲
　　 渐玉枕、
　　 ●⊙●
　　 腾腾春醒。
　　 ⊙○○▲
　　 帘外残红春已透，
　　 ⊙●⊙○○●●
　　 镇无聊，
　　 ●○○
　　 □酒恹恹病。
　　 ⊙●○○▲
　　 云鬓乱，
　　 ○●●
　　 未□整。
　　 ●○▲
　　
　　 江南旧事休重省。
　　 ○○●●○○▲
　　 遍天涯，
　　 ●○○
　　 寻消问息，
　　 ○○●●
　　 断鸿难倩。
　　 ●○○▲
　　 月满西楼凭栏久，
　　 ⊙●⊙○○⊙●
　　 依旧归期未定。
　　 ⊙●○○●▲
　　 又只恐、
　　 ●⊙●
　　 瓶沉金井。
　　 ○○○▲
　　 嘶骑不来银烛暗，
　　 ⊙●⊙○○⊙●
　　 枉教人、
　　 ●○○
　　 立尽梧桐影。
　　 ⊙●○○▲
　　 谁伴我，
　　 ○●●
　　 对鸾镜。
　　 ●○▲
　　
　　
　　 五七、潇湘夜雨・灯花　　　　赵长卿
　　
　　 斜点银缸，
　　 ⊙●○○
　　 高擎莲炬，
　　 ⊙○⊙●
　　 夜寒不耐微风。
　　 ⊙○⊙●○△
　　 重重帘幕掩堂中。
　　 ⊙○⊙●●○△
　　 香渐远，
　　 ○●●
　　 长烟袅□，
　　 ○○●●
　　 光不定，
　　 ○●●
　　 寒影摇红。
　　 ○●○△
　　 偏奇处、
　　 ○○●
　　 当庭月暗，
　　 ○○●●
　　 吐焰如虹。
　　 ●●○△
　　
　　 红裳呈艳，
　　 ⊙○⊙●
　　 丽蛾一见，
　　 ⊙○⊙●
　　 无奈狂踪。
　　 ⊙●○△
　　 试烦他纤手，
　　 ●⊙○○●
　　 卷上纱笼。
　　 ⊙●○△
　　 开正好，
　　 ○●●
　　 银花照夜，
　　 ○○●●
　　 堆不尽，
　　 ○●●
　　 金粟凝空。
　　 ○●○△
　　 叮咛语，
　　 ○○●
　　 频将好事，
　　 ○○●●
　　 来报主人公。
　　 ⊙●●○△
　　
　　
　　 五八、祝英台近・春晚　　　　辛弃疾
　　
　　 宝钗分，
　　 ●○○
　　 桃叶渡，
　　 ○●▲
　　 烟柳暗南浦。
　　 ⊙●●○▲
　　 怕上层楼，
　　 ⊙●○○
　　 十日九风雨。
　　 ⊙●●○▲
　　 断肠点点飞红，
　　 ⊙○⊙●○○
　　 都无人管，
　　 ⊙○○●
　　 倩谁唤、
　　 ●⊙●
　　 流莺声住。
　　 ⊙○○▲
　　
　　 鬓边觑，
　　 ●○▲
　　 试把花卜归期，
　　 ⊙⊙⊙●○○
　　 才簪又重数。
　　 ⊙○●●○▲
　　 罗帐灯昏，
　　 ⊙●○○
　　 哽咽梦中语。
　　 ⊙●●○▲
　　 是他春带愁来，
　　 ⊙○⊙●○○
　　 春归何处，
　　 ⊙○○▲
　　 却不解、
　　 ●⊙●
　　 带将愁去。
　　 ⊙○○▲
　　
　　
　　 五九、南浦・春暮　　　　程垓
　　
　　 金鸭懒薰香，
　　 ⊙●●○○
　　 向晚来，
　　 ●●○
　　 春酲一枕无绪。
　　 ○○⊙●○▲
　　 浓绿涨瑶窗，
　　 ⊙●●○○
　　 东风外，
　　 ○○●
　　 吹尽乱红飞絮。
　　 ⊙●●○○▲
　　 无言伫立，
　　 ○○●●
　　 断肠惟有流莺语。
　　 ⊙○⊙●○○▲
　　 碧云欲暮，
　　 ●○●▲
　　 空惆怅韶华，
　　 ○⊙●○○
　　 一时虚度。
　　 ⊙○○▲
　　
　　 追思旧日心情，
　　 ○○●●○○
　　 记题叶西楼，
　　 ●○●○○
　　 吹花南浦。
　　 ⊙○○▲
　　 老去觉欢疏，
　　 ⊙●●○○
　　 伤春恨、
　　 ○○●
　　 都付断云残雨。
　　 ⊙●●○○▲
　　 黄昏院落，
　　 ○○●●
　　 问谁犹在凭栏处。
　　 ●○○●○○▲
　　 可堪杜宇，
　　 ⊙○●▲
　　 空只解声声，
　　 ⊙●●○○
　　 催他春去。
　　 ⊙○○▲
　　
　　
　　 六十、齐天乐・蟋蟀　　　　姜夔
　　
　　 庾郎先自吟愁赋，
　　 ●○⊙●○○▲
　　 凄凄更闻私语。
　　 ○○●○○▲
　　 露湿铜铺，
　　 ●●○○
　　 苔侵石井，
　　 ○○●●
　　 都是曾听伊处。
　　 ⊙●⊙○○▲
　　 哀音似诉，
　　 ○○●▲
　　 正思妇无眠，
　　 ●⊙●○○
　　 起寻机杼。
　　 ●○○▲
　　 曲曲屏山，
　　 ●●○○
　　 夜凉独自甚情绪。
　　 ●○⊙●●○▲
　　
　　 西窗又吹暗雨。
　　 ○○●○●▲
　　 为谁频断续，
　　 ●○○●●
　　 相和砧杵。
　　 ○●○▲
　　 候馆吟秋，
　　 ●●○○
　　 离宫吊月，
　　 ○○●●
　　 别有伤心无数。
　　 ⊙●○○○▲
　　 豳诗漫与，
　　 ○○●▲
　　 笑篱落呼灯，
　　 ●⊙●○○
　　 世间儿女。
　　 ●○○▲
　　 写入琴丝，
　　 ●●○○
　　 一声声更苦。
　　 ●○○●▲
　　
　　 六一、沁园春・有感　　　　陆游
　　
　　 孤鹤归来，
　　 ⊙●○○
　　 再过辽天，
　　 ●●○○
　　 换尽旧人。
　　 ⊙●⊙△
　　 念累累枯冢，
　　 ●⊙○⊙●
　　 茫茫梦境，
　　 ⊙○⊙●
　　 王侯蝼蚁，
　　 ⊙○⊙●
　　 毕竟成尘。
　　 ⊙●○△
　　 载酒园林，
　　 ⊙●○○
　　 寻花巷陌，
　　 ⊙○⊙●
　　 当日何曾轻负春。
　　 ⊙●○○⊙●△
　　 流年改，
　　 ○○●
　　 叹围腰带剩，
　　 ⊙○○●●
　　 点鬓霜新。
　　 ●●○△
　　
　　 交亲散落如云。
　　 ○○●●○△
　　 又岂料而今余此身。
　　 ●⊙●○○⊙●△
　　 幸眼明身健，
　　 ●⊙○⊙●
　　 茶甘饭软，
　　 ⊙○⊙●
　　 非惟我老，
　　 ⊙○⊙●
　　 更有人贫。
　　 ⊙●○△
　　 躲尽危机，
　　 ⊙●○○
　　 消残壮志，
　　 ⊙○⊙●
　　 短艇湖中闲采□。
　　 ⊙●○○⊙●△
　　 吾何恨，
　　 ○○●
　　 有渔翁共醉，
　　 ●○○●●
　　 溪友为邻。
　　 ⊙●○△
　　
　　
　　 六二、醉太平・闺情　　　　刘过
　　
　　 情高意真，
　　 ○○●△
　　 眉长鬓青。
　　 ○○●△
　　 小楼明月调筝，
　　 ⊙○⊙●○△
　　 写春风数声。
　　 ●○○●△
　　
　　 思君忆君，
　　 ○○●△
　　 魂牵梦萦。
　　 ○○●△
　　 翠销香暖云屏，
　　 ⊙○⊙●○△
　　 更那堪酒醒。
　　 ●○○●△
　　
　　
　　 六三、喜迁莺・闰元宵　　　　吴礼之
　　
　　 银蟾光彩，
　　 ⊙○○▲
　　 喜稔岁闰正，
　　 ●⊙●⊙○
　　 元宵还再。
　　 ○○○▲
　　 乐事难并，
　　 ⊙●○○
　　 佳时罕遇，
　　 ⊙○⊙●
　　 依旧试灯何碍。
　　 ⊙●●○○▲
　　 花市又移星汉，
　　 ⊙●●○○●
　　 莲炬重芳人海。
　　 ○●○○○▲
　　 尽勾引，
　　 ●⊙●
　　 遍嬉游宝马，
　　 ●○○⊙●
　　 香车喧隘。
　　 ⊙○○▲
　　
　　 晴快，
　　 ○▲
　　 天意教、
　　 ○●○
　　 人月更圆，
　　 ○●●○
　　 偿足风流债。
　　 ⊙●○○▲
　　 媚柳烟浓，
　　 ⊙●○○
　　 夭桃红小，
　　 ⊙○⊙⊙
　　 景物迥然堪爱。
　　 ⊙●●○○▲
　　 巷陌笑声不断，
　　 ⊙●●○○●
　　 襟袖余香仍在。
　　 ⊙●⊙○○▲
　　 待归也，
　　 ●○●
　　 便相期明日，
　　 ●○○⊙●
　　 踏青挑菜。
　　 ⊙○○▲
　　
　　
　　 六四、双双燕・本意　　　　史达祖
　　
　　 过春社了，
　　 ⊙○●●
　　 度帘幕中间，
　　 ●⊙●○○
　　 去年尘冷。
　　 ●○○▲
　　 差池欲住，
　　 ⊙○⊙●
　　 试入旧巢相并。
　　 ⊙●●○○▲
　　 还相雕梁藻井，
　　 ⊙●○○●▲
　　 又软语、
　　 ●⊙●
　　 商量不定。
　　 ○○⊙▲
　　 飘然快拂花梢，
　　 ○○●●○○
　　 翠尾分开红影。
　　 ●●○○○▲
　　
　　 芳径，
　　 ○▲
　　 芹泥雨润。
　　 ○○●▲
　　 爱贴地争飞，
　　 ●⊙●○○
　　 竞夸轻俊。
　　 ●○○▲
　　 红楼归晚，
　　 ⊙○○●
　　 看足柳昏花暝。
　　 ●●●○○▲
　　 应是栖香正稳，
　　 ⊙●○○●▲
　　 便忘了、
　　 ●⊙●
　　 天涯芳信。
　　 ○○⊙▲
　　 愁损翠黛双蛾，
　　 ○⊙●●○○
　　 日日画栏独凭。
　　 ●●⊙○⊙▲
　　
　　
　　 六五、换巢鸾凤・春情　　　　史达祖
　　
　　 人若梅娇，
　　 ⊙●○△
　　 正愁横断坞，
　　 ●○○●●
　　 梦绕溪桥。
　　 ⊙●○△
　　 倚风融汉粉，
　　 ⊙○○●●
　　 坐月怨秦箫。
　　 ●●●○△
　　 相思因什到纤腰。
　　 ⊙○⊙●●○△
　　 定知我今、
　　 ●○●○
　　 无魂可销。
　　 ○○●△
　　 佳期晚，
　　 ○○●
　　 谩几度、
　　 ●⊙●
　　 泪痕相照。
　　 ●○○▲　　（换仄韵）
　　
　　 人悄，
　　 ○▲
　　 天渺渺。
　　 ○●▲
　　 花外语香，
　　 ○●⊙○
　　 时透郎怀抱。
　　 ⊙●○○▲
　　 暗握荑苗，
　　 ⊙●○○
　　 乍尝樱颗，
　　 ⊙○○●
　　 犹恨侵阶芳草。
　　 ⊙●⊙○○▲
　　 天念王昌忒多情，
　　 ○●○○●○○
　　 换巢鸾凤教偕老。
　　 ⊙○⊙●○○▲
　　 温柔乡，
　　 ○○○
　　 醉芙蓉、
　　 ●○○
　　 一帐春晓。
　　 ⊙●○▲
　　
　　
　　 六六、瑞鹤仙・风怀　　　　史达祖
　　
　　 杏烟娇湿鬓，
　　 ⊙○○●▲
　　 过杜若汀洲，
　　 ●⊙●○○
　　 楚衣香润。
　　 ⊙○○▲
　　 回头翠楼近，
　　 ○○●○▲
　　 指鸳鸯沙上，
　　 ●○○○●
　　 暗藏春恨。
　　 ⊙○○▲
　　 归鞭隐隐，
　　 ○○●▲
　　 便不念、
　　 ●⊙●
　　 芳痕未稳。
　　 ○○●▲
　　 自箫声、
　　 ●○○
　　 吹落云东，
　　 ⊙●○○
　　 再数故园花信。
　　 ⊙●●○○▲
　　
　　 谁问，
　　 ○▲
　　 听歌窗罅，
　　 ⊙○○●
　　 倚月钩栏，
　　 ●●○○
　　 旧家轻俊。
　　 ●○○▲
　　 芳心一寸，
　　 ⊙○⊙▲
　　 相思后，
　　 ○○●
　　 总灰尽。
　　 ●○▲
　　 奈春风多事，
　　 ●○○○●
　　 吹花摇柳，
　　 ⊙○○●
　　 也把幽情唤醒。
　　 ⊙●○○●▲
　　 对南溪、
　　 ●○○
　　 桃萼翻红，
　　 ⊙●○○
　　 又成瘦损。
　　 ●○●▲
　　
　　
　　 六七、风入松・春园　　　　吴文英
　　
　　 听风听雨过清明，
　　 ⊙○⊙●●○△
　　 愁草瘗花铭。
　　 ⊙●●○△
　　 楼前绿暗分携路，
　　 ⊙○●●○○●
　　 一丝柳、
　　 ●○⊙
　　 一寸柔情。
　　 ⊙●○△
　　 料峭春寒中酒，
　　 ⊙●⊙○⊙●
　　 迷离晓梦啼莺。
　　 ⊙○⊙●○△
　　
　　 西园日日扫林亭，
　　 ⊙○⊙●●○△
　　 依旧赏新晴。
　　 ⊙●●○△
　　 黄蜂频扑秋千索，
　　 ⊙○⊙●○○●
　　 有当时、
　　 ●○⊙
　　 纤手香凝。
　　 ⊙●○△
　　 惆怅双鸳不到，
　　 ⊙●⊙○⊙●
　　 幽阶一夜苔生。
　　 ⊙○⊙●○△
　　
　　
　　 六八、一翦梅・春思　　　　蒋捷
　　
　　 一片春愁带酒浇。
　　 ⊙●○○●●△
　　 江上舟摇，
　　 ⊙●○△
　　 楼上帘招，
　　 ⊙●○△
　　 秋娘容与泰娘娇。
　　 ⊙○⊙●●○△
　　 风又飘飘，
　　 ⊙●○△
　　 雨又潇潇。
　　 ⊙●○△
　　
　　 何日云帆卸浦桥。
　　 ⊙●○○●●△
　　 银字筝调，
　　 ⊙●○△
　　 心字香烧，
　　 ⊙●○△
　　 流光容易把人抛。
　　 ⊙○⊙●●○△
　　 红了樱桃，
　　 ⊙●○△
　　 绿了芭蕉。
　　 ⊙●○△
　　
　　
　　 六九、永遇乐・绿阴　　　　蒋捷
　　
　　 清逼池亭，
　　 ⊙●○○
　　 润侵山阁，
　　 ⊙⊙○⊙●
　　 云气凝聚。
　　 ⊙●⊙▲
　　 未有蝉前，
　　 ⊙●○○
　　 已无蝶后，
　　 ⊙○⊙●
　　 花事随流水。
　　 ⊙●○○▲
　　 西园支径，
　　 ⊙○○●
　　 今朝重到，
　　 ⊙○⊙●
　　 半碍醉筇吟袂。
　　 ⊙●●○○▲
　　 除非是、
　　 ⊙○●
　　 莺身瘦小，
　　 ○○●●
　　 暗中引雏穿去。
　　 ⊙○●○○▲
　　
　　 梅檐滴溜，
　　 ⊙○⊙●
　　 风来吹断，
　　 ⊙○○●
　　 放得斜阳一缕。
　　 ●●○○⊙▲
　　 玉子敲枰，
　　 ⊙●○○
　　 香绡落翦，
　　 ⊙○⊙●
　　 声度深几许。
　　 ⊙●○⊙▲
　　 层层离恨，
　　 ⊙○○●
　　 凄迷如此，
　　 ⊙○⊙●
　　 点破漫烦轻絮。
　　 ⊙●●○○▲
　　 应难认、
　　 ⊙○●
　　 争春旧馆，
　　 ○○●●
　　 倚红杏处。
　　 ⊙○●▲
　　
　　
　　 七十、瑶台聚八仙・寄兴　　　　张炎
　　
　　 秋月娟娟，
　　 ⊙●○△
　　 人正远、
　　 ○⊙●
　　 鱼雁待拂吟笺。
　　 ○●●●○△
　　 也知游事，
　　 ●○○●
　　 多在第二桥边。
　　 ○●●●○△
　　 花底鸳鸯深处睡，
　　 ⊙●○○○●●
　　 柳阴淡隔里湖船。
　　 ⊙○●●●○△
　　 路绵绵。
　　 ●○△
　　 梦吹旧曲，
　　 ●○●●
　　 如此山川。
　　 ○●○△
　　
　　 平生几两谢屐，
　　 ○○⊙○●●
　　 便放歌自得，
　　 ●⊙○●●
　　 直上风烟。
　　 ●●○△
　　 峭壁谁家，
　　 ●●○○
　　 长啸竟落松前。
　　 ○●●●○△
　　 十年孤剑万里，
　　 ⊙○⊙●●●
　　 又何似、
　　 ●⊙●
　　 畦分抱瓮泉。
　　 ○○⊙●△
　　 中山酒、
　　 ○○●
　　 且醉餐石髓，
　　 ●●○○●
　　 白眼青天。
　　 ⊙●○△
　　
　　 七一、水龙吟・白莲　　　　张炎
　　
　　 仙人掌上芙蓉，
　　 ○○⊙●○○
　　 涓涓犹滴金盘露。
　　 ⊙○⊙●○○▲
　　 轻妆照水，
　　 ⊙○●●
　　 纤裳玉立，
　　 ⊙○●●
　　 飘飘似舞。
　　 ⊙○●▲
　　 几度消凝，
　　 ⊙●○○
　　 满湖烟月，
　　 ⊙○○●
　　 一汀鸥鹭。
　　 ⊙○○▲
　　 记小舟夜悄，
　　 ●⊙○⊙●
　　 波明香远，
　　 ⊙○⊙●
　　 浑不见、
　　 ⊙●●
　　 花开处。
　　 ○○▲
　　
　　 应是浣纱人妒，
　　 ⊙●⊙○○▲
　　 褪红衣、
　　 ●○○
　　 被谁轻误。
　　 ⊙○○▲
　　 闲情淡雅，
　　 ⊙○●●
　　 冶姿清润，
　　 ⊙○○●
　　 凭娇待语。
　　 ⊙○●▲
　　 隔浦相逢，
　　 ⊙●○○
　　 偶然倾盖，
　　 ⊙○○●
　　 似传心素。
　　 ⊙○○▲
　　 怕湘皋佩解，
　　 ●○○●●
　　 绿云十里，
　　 ⊙○⊙●
　　 卷西风去。
　　 ●○○▲
　　
　　
　　 七二、绮罗香・红叶　　　　张炎
　　
　　 万里飞霜，
　　 ●●○○
　　 千山落木，
　　 ○○●●
　　 寒艳不招春妒。
　　 ⊙●●○○▲
　　 枫冷吴江，
　　 ⊙●○○
　　 独客又吟愁句。
　　 ⊙●●○○▲
　　 正船舣、
　　 ●⊙⊙
　　 流水孤村，
　　 ⊙●○○
　　 似花绕、
　　 ●⊙●
　　 斜阳芳树。
　　 ⊙○○▲
　　 甚荒沟、
　　 ●○○
　　 一片凄凉，
　　 ●●○○
　　 载情不去载愁去。
　　 ⊙○⊙●●○▲
　　
　　 长安谁问倦旅，
　　 ○○○●●▲
　　 羞见衰颜借酒，
　　 ○●○○⊙●
　　 飘零如许。
　　 ⊙○○▲
　　 漫倚新妆，
　　 ⊙●○○
　　 不入洛阳花谱。
　　 ⊙●●○○▲
　　 为回风、
　　 ●⊙⊙
　　 起舞樽前，
　　 ⊙●○○
　　 尽化作、
　　 ●⊙●
　　 断霞千缕。
　　 ⊙○○▲
　　 记阴阴、
　　 ●○○
　　 绿遍江南，
　　 ●●○○
　　 夜窗听暗雨。
　　 ●○○●▲
　　
　　
　　 七三、疏影・梅影　　　　张炎
　　
　　 黄昏片月，
　　 ○○●▲
　　 似碎阴满地，
　　 ●○○●●
　　 还更清绝。
　　 ⊙●○▲
　　 枝北枝南，
　　 ⊙●○○
　　 疑有疑无，
　　 ⊙●○○
　　 几度背灯难折。
　　 ⊙⊙●⊙○▲
　　 依稀倩女离魂处，
　　 ○○●●○○●
　　 缓步出、
　　 ●●●
　　 前村时节。
　　 ⊙○○▲
　　 看夜深、
　　 ●●⊙
　　 竹外横斜，
　　 ●●○○
　　 应妒过云明灭。
　　 ⊙●●○○▲
　　
　　 窥镜蛾眉淡扫，
　　 ⊙●○○●●
　　 为容不在貌，
　　 ●○⊙●●
　　 独抱孤洁。
　　 ⊙●○▲
　　 莫是花光，
　　 ⊙●○○
　　 描取春痕，
　　 ⊙●○○
　　 不怕丽谯吹彻。
　　 ⊙●●○○▲
　　 还惊海上燃犀去，
　　 ○○●●○○●
　　 照水底、
　　 ⊙●●
　　 珊瑚疑活。
　　 ⊙○○▲
　　 做弄得、
　　 ●●⊙
　　 酒醒天寒，
　　 ⊙●○○
　　 空对一庭香雪。
　　 ⊙●●○○▲
　　
　　
　　 七四、采桑子・春暮　　　　朱藻
　　
　　 幛泥油壁人归后，
　　 ⊙○⊙●○○●
　　 满院花阴，
　　 ⊙●○△
　　 楼影沉沉，
　　 ⊙●○△
　　 中有伤春一片心。
　　 ⊙●○○⊙●△
　　
　　 闲穿绿树寻梅子，
　　 ⊙○⊙●○○●
　　 斜日笼明，
　　 ⊙●○△
　　 团扇风轻，
　　 ⊙●○△
　　 一径黄花不避人。
　　 ⊙●○○⊙●△
　　
　　
　　 七五、荆州亭・题柱　　　　吴城小龙女
　　
　　 帘卷曲栏独倚，
　　 ⊙●⊙○⊙▲
　　 江展暮云无际。
　　 ⊙●⊙○⊙▲
　　 泪眼不曾晴，
　　 ⊙●●○○
　　 家在吴头楚尾。
　　 ⊙●⊙○⊙▲
　　
　　 数点雪花乱委，
　　 ⊙●⊙○⊙▲
　　 扑漉沙鸥惊起。
　　 ⊙●⊙○⊙▲
　　 诗句欲成时，
　　 ⊙●●○○
　　 没入苍烟丛里。
　　 ⊙●⊙○⊙▲
　　
　　
　　 七六、醉花阴・重九　　　　李清照
　　
　　 薄雾浓云愁永昼，
　　 ⊙●⊙○○●▲
　　 瑞脑销金兽。
　　 ⊙●○○▲
　　 佳节又重阳，
　　 ⊙●●○○
　　 宝枕纱厨，
　　 ⊙●○○
　　 昨夜凉初透。
　　 ⊙●○○▲
　　
　　 东篱把酒黄昏后，
　　 ⊙○⊙●○○▲
　　 有暗香盈袖。
　　 ⊙●○○▲
　　 莫道不销魂，
　　 ⊙●●○○
　　 帘卷西风，
　　 ⊙●○○
　　 人比黄花瘦。
　　 ⊙●○○▲
　　
　　
　　 七七、凤凰台上忆吹箫・别情　　　　李清照
　　
　　 香冷金猊，
　　 ⊙●○○
　　 被翻红浪，
　　 ⊙○⊙●
　　 起来慵自梳头。
　　 ⊙○⊙●○△
　　 任宝奁尘满，
　　 ●●○○●
　　 日上帘钩。
　　 ⊙●○△
　　 生怕离怀别苦，
　　 ⊙●⊙○⊙●
　　 多少事、
　　 ○⊙●
　　 欲说还休。
　　 ⊙●○△
　　 新来瘦，
　　 ○○●
　　 非干病酒，
　　 ○○●●
　　 不是悲秋。
　　 ⊙●○△
　　
　　 休休。
　　 ○△
　　 这回去也，
　　 ⊙○●●
　　 千万遍阳关，
　　 ⊙●●○○
　　 也则难留。
　　 ⊙●○△
　　 念武陵人远，
　　 ●⊙○○●
　　 烟锁秦楼。
　　 ⊙●○△
　　 惟有楼前流水，
　　 ⊙●⊙○⊙●
　　 应念我、
　　 ○⊙●
　　 终日凝眸。
　　 ⊙●○△
　　 凝眸处，
　　 ○○●
　　 从今又添，
　　 ○○●⊙
　　 一段新愁。
　　 ⊙●○△
　　
　　
　　 七八、声声慢・秋情　　　　李清照
　　
　　 寻寻觅觅，
　　 ○○●●
　　 冷冷清清，
　　 ●●○○
　　 凄凄惨惨戚戚。
　　 ○○●●○▲
　　 乍暖乍寒时候，
　　 ⊙●⊙○⊙●
　　 最难将息。
　　 ⊙○○▲
　　 三杯两盏淡酒，
　　 ○○●○⊙●
　　 怎敌他、
　　 ●●○
　　 晚来风急。
　　 ●○○▲
　　 雁过也，
　　 ●●●
　　 正伤心、
　　 ●○○
　　 却是旧时相识。
　　 ⊙●⊙○⊙▲
　　
　　 满地黄花堆积。
　　 ⊙●⊙○⊙▲
　　 憔悴损，
　　 ○●●
　　 而今有谁堪摘。
　　 ⊙⊙●○⊙▲
　　 守着窗儿，
　　 ●●○○
　　 独自怎生得黑。
　　 ⊙●⊙○⊙▲
　　 梧桐更兼细雨，
　　 ○○●○⊙●
　　 到黄昏、
　　 ●○○
　　 点点滴滴。
　　 ●○○▲
　　 这次第，
　　 ●●●
　　 怎一个、
　　 ●●●
　　 愁字了得。
　　 ○●●▲
　　
　　
　　 七九、南乡子・春闺　　　　孙道绚
　　
　　 晓日压重檐，
　　 ⊙●●○△
　　 斗帐春寒起未□。
　　 ⊙●○○●●△
　　 天气困人梳洗懒，
　　 ⊙●⊙○○●●
　　 眉尖，
　　 ○△
　　 淡画春山不喜添。
　　 ⊙●○○●●△
　　
　　 闲把绣丝□，
　　 ⊙●●○△
　　 认得金针又倒拈。
　　 ⊙●○○●●△
　　 陌上游人归也未，
　　 ⊙●⊙○○●●
　　 恹恹，
　　 ○△
　　 满院杨花不卷帘。
　　 ⊙●○○●●△
　　
　　
　　 八十、生查子・元夕　　　　朱淑真
　　
　　 去年元夜时，
　　 ⊙○○●○
　　 花市灯如昼。
　　 ⊙●○○▲
　　 月上柳梢头，
　　 ⊙●●○○
　　 人约黄昏后。
　　 ⊙●○○▲
　　
　　 今年元夜时，
　　 ⊙○○●○
　　 月与灯依旧。
　　 ⊙●○○▲
　　 不见去年人，
　　 ⊙●●○○
　　 泪湿春衫袖。
　　 ⊙●○○▲
　　
　　 八一、鹧鸪天・别情　　　　聂胜琼
　　
　　 玉惨花愁出凤城，
　　 ⊙●○○●●△
　　 莲花楼下柳青青。
　　 ⊙○⊙●●○△
　　 尊前一唱阳关曲，
　　 ⊙○⊙●○○●
　　 别个人人第五程。
　　 ⊙●○○●●△
　　
　　 寻好梦，梦难成，
　　 ○●●　　●○△
　　 有谁知我此时情。
　　 ⊙○⊙●●○△
　　 枕前泪共阶前雨，
　　 ⊙○⊙●○○●
　　 隔个窗儿滴到明。
　　 ⊙●○○●●△
　　
　　
　　 八二、人月圆・有感　　　　吴激
　　
　　 南朝千古伤心事，
　　 ⊙○⊙●○○●
　　 还唱后庭花。
　　 ⊙●●○△
　　 旧时王谢，
　　 ⊙○⊙●
　　 堂前燕子，
　　 ○○●●
　　 飞向谁家。
　　 ⊙●○△
　　
　　 恍然一梦，
　　 ⊙○⊙●
　　 天姿胜雪，
　　 ○○⊙●
　　 宫鬓堆鸦。
　　 ⊙●○△
　　 江州司马，
　　 ⊙○⊙●
　　 青衫泪湿，
　　 ○○●●
　　 同是天涯。
　　 ⊙●○△
　　
　　
　　 八三、望海潮・凯旋舟次　　　　折元礼
　　
　　 地雄河岳，
　　 ⊙○○●
　　 疆分韩晋，
　　 ○○⊙●
　　 潼关高压秦头。
　　 ⊙○⊙●○△
　　 山倚断霞，
　　 ⊙●●○
　　 江吞绝壁，
　　 ○○●●
　　 野烟萦带沧洲。
　　 ⊙○⊙●○△
　　 虎旆拥貔貅，
　　 ⊙●●○△
　　 看阵云截岸，
　　 ●⊙○⊙●
　　 霜气横秋。
　　 ⊙●○△
　　 千雉严城，
　　 ⊙●○○
　　 五更残角月如钩。
　　 ●○○●●○△
　　
　　 西风晓入貂裘。
　　 ○○●●○△
　　 恨儒冠误我，
　　 ●○○⊙●
　　 却羡兜牟。
　　 ⊙●○△
　　 六郡少年，
　　 ⊙●●○
　　 三关老将，
　　 ○○●●
　　 贺兰烽火新收。
　　 ⊙○⊙●○△
　　 天外岳莲楼，
　　 ○●●○○
　　 挂几行雁字，
　　 ●⊙○⊙●
　　 指引归舟。
　　 ⊙●○△
　　 正好黄金换酒，
　　 ⊙●○○●●
　　 羯鼓醉凉州。
　　 ●●●○△
　　
　　
　　 八四、玉漏迟・咏怀　　　　元好问
　　
　　 浙江归路杳，
　　 ●○○●▲
　　 西南却羡，
　　 ○○●●
　　 投林高鸟。
　　 ⊙○○▲
　　 升斗微官，
　　 ⊙●○○
　　 世累苦相萦绕。
　　 ●⊙●○○▲
　　 不似麒麟殿里，
　　 ⊙●○○⊙●
　　 又不与、
　　 ●⊙●
　　 巢由同调。
　　 ○○○▲
　　 时自笑，
　　 ○●●
　　 虚名负我，
　　 ⊙○●●
　　 半生吟啸。
　　 ●○○▲
　　
　　 扰扰马足车尘，
　　 ⊙⊙●●○○
　　 被岁月无情，
　　 ●⊙●○○
　　 暗消年少。
　　 ⊙○○▲
　　 钟鼎山林，
　　 ⊙●○○
　　 一事几时曾了。
　　 ⊙●●○○▲
　　 四壁秋虫夜雨，
　　 ⊙●○○●●
　　 更一点、
　　 ⊙●●
　　 残灯斜照。
　　 ○○○▲
　　 清镜晓，
　　 ○●●
　　 白发又添多少。
　　 ⊙●●○○▲
　　
　　
　　 八五、点绛唇・闺情　　　　曾允元
　　
　　 一夜东风，
　　 ●●○○
　　 枕边吹散愁多少。
　　 ⊙○⊙●○○▲
　　 数声啼鸟，
　　 ●○○▲
　　 梦转纱窗晓。
　　 ⊙●○○▲
　　
　　 来是春初，
　　 ⊙●○○
　　 去是春将老。
　　 ⊙●○○▲
　　 长亭道，
　　 ○○▲
　　 一般芳草，
　　 ●○○▲
　　 只有归时好。
　　 ⊙●○○▲
　　
　　
　　 八六、满江红・金陵怀古　　　　萨都拉
　　
　　 六代豪华，
　　 ⊙●○○
　　 春去也、
　　 ⊙⊙●
　　 更无消息。
　　 ⊙○⊙▲
　　 空怅望，
　　 ⊙⊙●
　　 山川形胜，
　　 ⊙○⊙●
　　 已非畴昔。
　　 ●○○▲
　　 王谢堂前双燕子，
　　 ⊙●⊙○○●●
　　 乌衣巷口曾相识。
　　 ⊙○⊙●○○▲
　　 听夜深寂寞打孤城，
　　 ●⊙○⊙●●○○
　　 春潮急。
　　 ○○▲
　　
　　 思往事，
　　 ○⊙●
　　 愁如织。
　　 ○○▲
　　 怀故国，
　　 ○⊙●
　　 空陈迹。
　　 ○○▲
　　 但荒烟衰草，
　　 ●⊙○○●
　　 乱鸦斜日。
　　 ●○○▲
　　 玉树歌残秋露冷，
　　 ⊙●⊙○○●●
　　 胭脂井坏寒□泣。
　　 ⊙○⊙●○○▲
　　 到如今只有蒋山青，
　　 ●⊙○⊙●●○○
　　 秦淮碧。
　　 ○○▲
　　
　　
　　 八七、念奴娇・石头城　　　　萨都拉
　　
　　 石头城上，
　　 ●○○●
　　 望天低、
　　 ●○○
　　 吴楚眼空无物。
　　 ⊙●●○○▲
　　 指点六朝形胜地，
　　 ⊙●⊙○○●●
　　 惟有青山如壁。
　　 ⊙●⊙○○▲
　　 蔽日旌旗，
　　 ⊙●○○
　　 连云樯橹，
　　 ○○⊙●
　　 白骨纷如雪。
　　 ⊙●○○▲
　　 一江南北，
　　 ⊙○○●
　　 消磨多少豪杰。
　　 ⊙○⊙●○▲
　　
　　 寂寞避暑离宫，
　　 ⊙●⊙●○○
　　 东风辇路，
　　 ○○⊙●
　　 芳草年年发。
　　 ⊙●○○▲
　　 落日无人松径冷，
　　 ⊙●⊙○○●●
　　 鬼火高低明灭。
　　 ⊙●⊙○○▲
　　 歌舞尊前，
　　 ⊙●○○
　　 繁华镜里，
　　 ⊙○⊙●
　　 暗换青青发。
　　 ⊙●○○▲
　　 伤心千古，
　　 ⊙○○●
　　 秦淮一片明月。
　　 ⊙○○●○▲
　　
　　
　　 八八、陌上花・有怀　　　　张翥
　　
　　 关山梦里，
　　 ⊙○●●
　　 归来还又，
　　 ⊙○⊙●
　　 岁华催晚。
　　 ⊙○○▲
　　 马影鸡声，
　　 ⊙●○○
　　 谙尽倦邮荒馆。
　　 ○●●○○▲
　　 绿笺密记多情事，
　　 ⊙○⊙●○○●
　　 一看一回肠断。
　　 ⊙●●○○▲
　　 待殷勤寄与，
　　 ●⊙○●●
　　 旧游莺燕，
　　 ⊙○○●
　　 水流云散。
　　 ●○○▲
　　
　　 满罗衫是酒，
　　 ●○○●●
　　 香痕凝处，
　　 ⊙○⊙●
　　 唾碧啼红相半。
　　 ⊙●⊙○○▲
　　 只恐梅花，
　　 ⊙●○○
　　 瘦倚夜寒谁暖。
　　 ⊙●●○○▲
　　 不成便没相逢日，
　　 ⊙○⊙●○○●
　　 重整钗鸾筝雁。
　　 ○●⊙○○▲
　　 但何郎纵有，
　　 ●⊙○●●
　　 春风词笔，
　　 ⊙○○●
　　 病怀浑懒。
　　 ●○○▲
　　
　　
　　 八九、东风第一枝・忆梅　　　　张翥
　　
　　 老树浑苔，
　　 ●●○○
　　 横枝未叶，
　　 ○○●●
　　 青春肯误芳约。
　　 ○○●●○▲
　　 背阴未返冰魂，
　　 ⊙○●●○○
　　 阳梢已含红萼。
　　 ⊙○●○⊙▲
　　 佳人寒怯，
　　 ○○⊙●
　　 谁惊起、
　　 ⊙⊙●
　　 晓来梳掠。
　　 ⊙○○▲
　　 是月斜、
　　 ●●⊙
　　 花外么禽，
　　 ⊙●○○
　　 霜冷竹间幽鹤。
　　 ⊙●●○○▲
　　
　　 云淡淡，
　　 ○●●
　　 粉痕渐薄。
　　 ●○●▲
　　 风细细，
　　 ○●●
　　 冻香又落。
　　 ●○●▲
　　 叩门喜伴金樽，
　　 ●○●●○○
　　 倚栏怕听画角。
　　 ⊙○●○⊙▲
　　 依稀梦里，
　　 ○○⊙●
　　 记半面、
　　 ⊙⊙●
　　 浅窥珠箔。
　　 ⊙○○▲
　　 恁时得、
　　 ●○⊙
　　 重写鸾笺，
　　 ⊙●○○
　　 去访旧游东阁。
　　 ⊙●●○○▲
　　
　　
　　 九十、摸鱼儿・送春　　　　张翥
　　
　　 涨西湖、
　　 ●○○
　　 半篙新雨，
　　 ⊙○○●
　　 麴尘波外风软。
　　 ⊙○○●○▲
　　 兰舟同上鸳鸯浦，
　　 ○○⊙●○○●
　　 天气嫩寒轻暖。
　　 ⊙●⊙○○▲
　　 帘半卷，
　　 ○●▲
　　 度一缕歌云、
　　 ⊙●●○○
　　 不碍桃花扇。
　　 ⊙●○○▲
　　 莺娇燕婉，
　　 ○○●▲
　　 任狂客无肠，
　　 ●⊙●○○
　　 王孙有恨，
　　 ⊙○⊙●
　　 莫放酒杯浅。
　　 ⊙●●○▲
　　
　　 垂杨岸，
　　 ○○●
　　 何处红亭翠馆。
　　 ⊙●○○●▲
　　 如今游兴全懒。
　　 ⊙○○●○▲
　　 山容水态依然好，
　　 ○○⊙●○○●
　　 惟有绮罗云散。
　　 ⊙●●○○▲
　　 君不见，
　　 ○●▲
　　 歌舞地、
　　 ⊙●●
　　 青芜满目成秋苑。
　　 ○○⊙●○○▲
　　 斜阳又晚，
　　 ○○●▲
　　 正落絮飞花，
　　 ●⊙●○○
　　 将春欲去，
　　 ⊙○⊙●
　　 目送水天远。
　　 ⊙●●○▲
　　
　　 九一、多丽・西湖　　　　张翥
　　
　　 晚山青，
　　 ●○△
　　 一川云树冥冥。
　　 ●○⊙●○△
　　 正参差、
　　 ●○○
　　 烟凝紫翠，
　　 ⊙○⊙●
　　 斜阳画出南屏。
　　 ⊙○⊙●○△
　　 馆娃归、
　　 ●○○
　　 吴台游鹿，
　　 ⊙○⊙●
　　 铜仙去、
　　 ⊙⊙●
　　 汉苑飞萤。
　　 ⊙●○△
　　 怀古情多，
　　 ⊙●○○
　　 凭高望极，
　　 ⊙○⊙●
　　 且将樽酒慰飘零。
　　 ⊙○⊙●●○△
　　 自湖上、
　　 ●⊙●
　　 爱梅仙远，
　　 ⊙○⊙●
　　 鹤梦几时醒。
　　 ⊙●●○△
　　 空留得、
　　 ○○●
　　 六桥疏柳，
　　 ⊙○⊙●
　　 孤屿危亭。
　　 ⊙●○△
　　
　　 待苏堤、
　　 ●○○
　　 歌声散尽，
　　 ⊙○⊙●
　　 更须携妓西泠。
　　 ⊙○⊙●○△
　　 藕花深，
　　 ●○○
　　 雨凉翡翠，
　　 ⊙○⊙●
　　 菰蒲软、
　　 ⊙⊙●
　　 风弄蜻蜓。
　　 ⊙●○△
　　 澄碧生秋，
　　 ⊙●○○
　　 闹红驻景，
　　 ⊙○⊙●
　　 采菱新唱最堪听。
　　 ⊙○⊙●●○△
　　 见一片，
　　 ●⊙●
　　 水天无际，
　　 ⊙○⊙●
　　 渔火两三星。
　　 ⊙●●○△
　　 多情月，
　　 ○○●
　　 为人留照，
　　 ⊙○⊙●
　　 未过前汀。
　　 ⊙●○△
　　
　　
　　 九二、夺锦标・七夕　　　　张□
　　
　　 凉月横舟，
　　 ⊙●○○
　　 银潢浸练，
　　 ○○●●
　　 万里秋容如拭。
　　 ●●○○○▲
　　 冉冉鸾骖鹤驭，
　　 ●●○○⊙●
　　 桥倚高寒，
　　 ○●○○
　　 鹊飞空碧。
　　 ●○○▲
　　 问欢情几许，
　　 ●○○●●
　　 早收拾、
　　 ●○⊙
　　 新愁重织。
　　 ○○○▲
　　 恨人间、
　　 ●○○
　　 会少离多，
　　 ●●○○
　　 万古千秋今夕。
　　 ●●○○○▲
　　
　　 谁念文园病客。
　　 ⊙●○○●▲
　　 夜色沉沉，
　　 ●●○○
　　 独抱一天岑寂。
　　 ●●○○○▲
　　 忍记穿针亭榭，
　　 ●●○○⊙●
　　 金鸭香寒，
　　 ○●○○
　　 玉徽尘积。
　　 ●○○▲
　　 凭新凉半枕，
　　 ●○○●●
　　 又依稀、
　　 ●○⊙
　　 行云消息。
　　 ○○○▲
　　 听窗前、
　　 ●○○
　　 泪雨浪浪，
　　 ●●○○
　　 梦里檐声犹滴。
　　 ●●○○○▲
　　
　　
　　
　　 九三、眼儿媚・秋闺　　　　刘基
　　
　　 萋萋烟草小楼西，
　　 ⊙○⊙●●○△
　　 云压雁声低。
　　 ⊙●●○△
　　 两行疏柳，
　　 ⊙○⊙●
　　 一丝残照，
　　 ⊙○⊙●
　　 万点鸦栖。
　　 ⊙●○△
　　
　　 春山碧树秋重绿，
　　 ⊙○⊙●○○●
　　 人在武陵溪。
　　 ⊙●●○△
　　 无情明月，
　　 ⊙○⊙●
　　 有情归梦，
　　 ⊙○⊙●
　　 同到幽闺。
　　 ⊙●○△
　　
　　
　　 九四、误佳期・闺怨　　　　汪懋麟
　　
　　 寒气暗侵帘幕，
　　 ⊙●⊙○○▲
　　 孤负芳春小约。
　　 ⊙●⊙○●▲
　　 庭梅开遍不归来，
　　 ⊙○⊙●●○○
　　 直恁心情恶。
　　 ●●○○▲
　　
　　 独抱影儿眠，
　　 ⊙●●○○
　　 背看灯花落。
　　 ⊙●○○▲
　　 待他重与画眉时，
　　 ⊙○⊙●●○○
　　 细数郎轻薄。
　　 ●●○○▲
　　
　　
　　 九五、柳梢青・纪游　　　　朱彝尊
　　
　　 障羞罗扇，
　　 ●○○▲
　　 花时犹记，
　　 ⊙○○●
　　 这边曾见。
　　 ⊙○○▲
　　 曲录栏干，
　　 ⊙●○○
　　 玲珑窗户，
　　 ⊙○○●
　　 也都寻遍。
　　 ⊙○○▲
　　
　　 两峰依旧青青，
　　 ⊙○⊙●○○
　　 但不比、
　　 ●⊙●
　　 眉梢平远。
　　 ⊙○○▲
　　 第一难忘，
　　 ⊙●○○
　　 重来崔护，
　　 ⊙○○●
　　 去年人面。
　　 ⊙○○▲
　　
　　
　　 九六、解佩令・自题词集　　　　朱彝尊
　　
　　 十年磨剑，
　　 ⊙○⊙●
　　 五陵结客，
　　 ⊙○⊙●
　　 把平生、
　　 ●○○
　　 涕泪都飘尽。
　　 ⊙●○○▲
　　 老去填词，
　　 ⊙●○○
　　 一半是、
　　 ●⊙⊙
　　 空中传恨。
　　 ⊙○○▲
　　 几曾围，
　　 ⊙○○
　　 燕钗蝉鬓。
　　 ⊙○⊙▲
　　
　　 不师秦七，
　　 ⊙○⊙●
　　 不师黄九，
　　 ⊙○⊙●
　　 倚新声、
　　 ●○○
　　 玉田差近。
　　 ●○○▲
　　 落拓江湖，
　　 ⊙●○○
　　 且分付、
　　 ●⊙●
　　 歌筵红粉。
　　 ⊙○○▲
　　 料封侯、
　　 ●○○
　　 白头无分。
　　 ●○⊙▲
　　
　　
　　 九七、暗香・咏红豆　　　　朱彝尊
　　
　　 凝珠吹黍，
　　 ⊙○○▲
　　 似早梅乍萼，
　　 ●⊙○●●
　　 新桐初乳。
　　 ⊙○○▲
　　 莫是珊瑚，
　　 ●●⊙○
　　 零乱敲残石家树。
　　 ○●○○●○▲
　　 记得南中旧事，
　　 ⊙●○○●●
　　 金齿屐、
　　 ⊙●●
　　 小鬟蛮女。
　　 ⊙○○▲
　　 向两岸、
　　 ●●●
　　 树底盈盈，
　　 ⊙●○○
　　 素手摘新雨。
　　 ⊙●●○▲
　　
　　 延伫。
　　 ○▲
　　 碧云暮。
　　 ●○▲
　　 休逗入茜裙，
　　 ⊙●●⊙○
　　 欲寻无处。
　　 ●○○▲
　　 唱歌归去，
　　 ●○⊙▲
　　 先向绿窗饲鹦鹉。
　　 ○●⊙○●○▲
　　 惆怅檀郎终远，
　　 ⊙●○○⊙●
　　 待寄与、
　　 ⊙●●
　　 相思犹阻。
　　 ⊙○○▲
　　 烛影下，
　　 ●●●
　　 开玉合，
　　 ○●●
　　 背人偷数。
　　 ●○○▲
　　
　　
　　 九八、庆春泽・纪恨　　　　朱彝尊
　　
　　 桥影流虹，
　　 ⊙●○○
　　 湖光映雪，
　　 ○○●●
　　 翠帘不卷春深。
　　 ⊙○⊙●○△
　　 一寸横波，
　　 ⊙●○○
　　 断肠人在楼阴。
　　 ⊙○⊙●○△
　　 游丝不系羊车住，
　　 ⊙○⊙●○○●
　　 倩何人、
　　 ●○○
　　 传语青禽。
　　 ⊙●○△
　　 最难禁，
　　 ●○△
　　 倚遍雕栏，
　　 ⊙●○○
　　 梦遍罗衾。
　　 ⊙●○△
　　
　　 重来已是朝云散，
　　 ○○●●○○●
　　 怅明珠佩冷，
　　 ●○○⊙●
　　 紫玉烟沉。
　　 ⊙●○△
　　 前度桃花，
　　 ⊙●○○
　　 依然开满江浔。
　　 ⊙○⊙●○△
　　 钟情怕到相思路，
　　 ⊙○⊙●○○●
　　 盼长堤、
　　 ●○○
　　 草尽红心。
　　 ⊙●○△
　　 动愁吟，
　　 ●○△
　　 碧落黄泉，
　　 ⊙●○○
　　 两处谁寻。
　　 ⊙●○△
　　
　　
　　 九九、春风袅娜・游丝　　　　朱彝尊
　　
　　 倩东君着力，
　　 ●○○⊙●
　　 系住韶华。
　　 ●●○△
　　 穿小径，
　　 ○●●
　　 漾晴沙。
　　 ●○△
　　 正阴云笼日，
　　 ●○○⊙●
　　 难寻野马，
　　 ⊙○⊙●
　　 轻□染草，
　　 ○○●●
　　 细绾秋蛇。
　　 ●●○△
　　 燕蹴还低，
　　 ●●○○
　　 莺衔忽溜，
　　 ○○⊙●
　　 惹却黄须无数花。
　　 ●●○○○●△
　　 纵许悠扬度朱户，
　　 ●●○○●○●
　　 终愁人影隔窗纱。
　　 ○○○●●○△
　　
　　 惆怅谢娘池阁，
　　 ⊙●⊙○⊙●
　　 湘帘乍卷，
　　 ○○●●
　　 凝斜盼、
　　 ⊙○●
　　 近拂檐牙。
　　 ●●○△
　　 疏篱□，
　　 ○○●
　　 短垣遮。
　　 ●○△
　　 微风别院，
　　 ○○●●
　　 好景谁家。
　　 ⊙●○△
　　 红袖招时，
　　 ⊙●○○
　　 偏随罗扇，
　　 ⊙○⊙●
　　 玉鞭堕处，
　　 ⊙○●●
　　 又逐香车。
　　 ●●○△
　　 休憎轻薄，
　　 ○○⊙●
　　 笑多情似我，
　　 ●○○⊙●
　　 春心不定，
　　 ○○●●
　　 飞梦天涯。
　　 ⊙●○△
　　
　　
　　 一百、翠楼吟・魂　　　　黄之隽
　　
　　 月魄荒唐，
　　 ●●○○
　　 花灵仿佛，
　　 ○○●●
　　 相携最无人处。
　　 ○○●○○▲
　　 栏干芳草外，
　　 ⊙○○●●
　　 忽惊转、
　　 ●○●
　　 几声啼宇。
　　 ⊙○○▲
　　 飘零何许，
　　 ○○⊙▲
　　 似一缕游丝，
　　 ●●●○○
　　 因风吹去。
　　 ○○⊙▲
　　 浑无据，
　　 ○○▲
　　 想应凄断，
　　 ●○○●
　　 路旁酸雨。
　　 ●○○▲
　　
　　 日暮，
　　 ●▲
　　 渺渺愁予，
　　 ○●○○
　　 觉黯然销却，
　　 ●●○○●
　　 别情离绪。
　　 ●○○▲
　　 春阴楼外远，
　　 ⊙○○●●
　　 入烟柳、
　　 ●○●
　　 和莺私语。
　　 ⊙○○▲
　　 连江暝树，
　　 ○○⊙▲
　　 欲打点幽香，
　　 ●●●○○
　　 随郎黏住。
　　 ○○⊙▲
　　 能留否，
　　 ○○▲
　　 只愁轻绝，
　　 ●○○●
　　 化为飞絮。
　　 ●○○▲ 
